Paragraph,happy,sad,anger,fear
"""కోలాహలంగా,హడావిడిగా ఉంది కాఫీ షాప్ అంతా ఎవరి పనుల్లో వాళ్ళు ఉన్నా ప్రశాంతంగా ఉంటుంది.... అందుకే ఇది నా హాంగ్ ఔట్ స్పాట్ అయింది. బాధోచ్చినా,సంతోషమేసినా ఇక్కడికే వస్తాను...ఎన్నో జ్ఞాపకాలు ఉన్నాయి ఈ కాఫీ షాప్ తో నాకు...ఈరోజు కూడా ఇక్కడే గడపాలని ఉంది... ఎప్పుడూ ముభావంగా ఉండే నా మొహంలో ఏదో సంతోషం ఉంది,మనసులో ఎందుకో తెలియని ఆనందం. ఇవన్నీ ఎందుకిలా అని ఆలోచిస్తుంటే ఆ ఆలోచనలు నన్ను ఆరేళ్లు వెనక్కి తీసుకెళ్ళాయి.. జీవితంలో ఏం చేసినా మనకంటూ పూర్తి సంతృప్తిని ఇచ్చే పనే చేయాలి అని నాన్నెప్పుడూ చెప్తూ ఉండే వారు.ఆ సంతృప్తి వైద్య వృత్తిలో ఉంటుంది అని అనిపించేది నాకు,అందుకే నేనూ డాక్టర్ అవ్వాలి అనుకున్నాను, నా ఇష్టాన్నీ, నా లక్ష్యాన్నీ ఇంట్లో అందరూ ప్రోత్సహించారు.""",70,20,5,5
"""ఇష్టంతో చేయాలనుకున్న వైద్య వృత్తికోసం ఎంతో కష్టపడి తెచ్చుకున్న మెడికల్ సీటు,నాన్న నమ్మకాన్ని నిలబెట్టాలి,అమ్మ ఇచ్చిన స్వేచ్చని కాపాడుకోవాలి,నేను కోరుకున్న లక్ష్యాన్ని చేరుకోవాలి.నా ద్వారా కొందరికైనా మంచి జరగాలి.నేను కాలేజీకి వెళుతున్న మొదటి రోజు నాతో నేననుకున్న మాటలు. ఇల్లు, పుస్తకాలు,చదువు,స్నేహితులు,వాళ్ళతో కూడా సబ్జెక్ట్ పరంగా డిస్కషన్లు,ఇవే నా లోకం.చూస్తుండగానే రెండేళ్ళు గడిచిపోయాయి. నేను కోరుకున్న గమ్యం వైపు ఒక్కో అడుగూ వేస్తూ వెళుతున్నాను.""",60,20,10,10
"""అనుకోని వ్యక్తులు ఊహించని సమయంలో మన జీవితంలో వస్తుంటారు,అడక్కుండానే వస్తారు సంధర్భం వస్తే, మన ఆనందాల్ని,సంతోషాల్ని ఇంకా పెంచేందుకో,ఇంకొందరికి పంచేందుకో ఏమో,నా జీవితంలోకి కూడా అలాంటి వ్యక్తి ఒకరు వచ్చారు,తనే ఆకాష్. నా స్కూల్ మెట్,ఎలా సంపాదించాడో ఏమో నా కాంటాక్ట్ నంబర్ సంపాదించాడు. Hi ఎలా ఉన్నావు అంటూ పలకరించాడు,మొహమాటానికి నేనూ రిప్లై ఇచ్చాను.అలా మళ్ళీ మొదలైన మా పరిచయం ,ఒక మర్చిపోలేని అందమైన ప్రయాణంగా మారింది.నాలో నాకే తెలియని మరో కోణాన్ని నాకు పరిచయం చేశాడు.""",80,10,5,5
"""ఎప్పుడూ నా లోకంలోనే ఉండే నన్ను మరో ప్రపంచంలోకి తీసుకెళ్ళాడు,నా చుట్టూ ఉన్న ప్రపంచం ఎంత అందంగా ఉంటుందో చూపించాడు,దగ్గరగా ఉన్నపుడు చూపులతో మాట్లాడుకుంటూ దూరంగా ఉన్నప్పుడూ మాటలతో ఆ దూరాన్ని దూరం చేస్తూ నాకు దగ్గరయ్యాడు. కలిసేందుకు వచ్చిన ప్రతీ సారీ ఏదో తెలియని ఆనందాన్ని వెంట తీసుకొచ్చే వాడు, వెళ్ళేప్పుడు మళ్ళీ కలిసేదాకా గుర్తు ఉండిపోయేలా ఎన్నో జ్ఞాపకాలు ఇచ్చి వెళ్ళేవాడు.నన్ను నేనే మర్చిపోయేంతగా, నా అలవాట్లు,నా ఇష్టాలు అన్నీ మార్చుకునేంతగా,నన్ను మార్చేశాడు.తనతోనే జీవితాన్ని పంచుకోవాలనీ,ప్రేమ పెంచుకోవాలనీ అనిపించేంతగా దగ్గరయ్యాడు.తను చూపించే ప్రేమవల్లో,తనతో ఉంటుంటే వచ్చే హాయి వల్లో,కాలం ఎలా గడుస్తున్నదీ తెలిసేది కాదు..చూస్తుండగానే సంవత్సరం గడిచి పోయింది.మరో ఏడాది గడిస్తే నేను కోరుకున్నట్లుగా డాక్టర్ అవుతాను,మేము కోరుకున్నట్లుగా ఇద్దరం ఒక్కటి అవుతాము అనుకున్నాను.""",70,20,5,5
"""కానీ అనుకున్నవి అనుకున్నట్లు జరిగితే అది జీవితమే కాదు.ఆకాష్ జాబ్ కోసం లండన్ వెళ్ళాడు.దూరంగా వెళుతున్నాడు అనుకున్నాను కానీ,దూరం అవుతున్నాడు,నన్ను దూరం పెట్టేందుకే వెళుతున్నాడు అని తెలుసుకోలేకపోయాను.పూటకి నాలుగు సార్లు మాట్లాడుకుండా ఉండలేని మనిషి నుండి నెలలు గడుస్తున్నా కనీసం కాల్ కూడా లేదు. ఎందుకిలా అనే ప్రశ్నే నన్ను వేదించేది.కొన్ని నెలల తరువాత కోరుకున్న వ్యక్తి నుండి ఊహించని మెయిల్. """,10,70,10,10
"""అడక్కుండా వచ్చిన మనిషి చెప్పకుండానే వెళ్లిపోయాడు,కారణం కానీ,ఎందుకిలా చేస్తున్నదీ కానీ చెప్పకుండా. కొన్ని వందల ప్రశ్నలకి జవాబులు ఇవ్వకుండా ఒక్కదాన్నే వదిలి వెళ్లిపోయాడు. ఎవరైతే జీవితాంతం నాతో ఉంటారు,నాతోడుగా ఉంటారు అనుకున్నానో ఆ వ్యక్తే అసలు ఏ కారణమూ లేకుండా అర్ధాంతరంగా నన్ను వదిలేసి వెళ్లిపోయాడు.""",5,80,10,5
"""వందల ప్రశ్నలు నన్ను చుట్టుముట్టేవి,నాకు తెలియని లోకానికి నన్ను పరిచయం చేసి,నేను కోరుకొని ప్రేమని నాకు అందించి,నన్ను నేనే మర్చిపోయేంతగా మార్చేసి మాటైనా చెప్పకుండా వెళ్లిపోయాడు. ఇంత తెలివితక్కువగా నేనెలా ఉన్నాను అని నా మీద నాకే జాలెసేది. ఏమో కొందరొచ్చినపుడు మనం ఎంత బలహీనులమ్ అయిపోతామేమో కదా,ఆ పరిస్థితులలో ఎంత తెలివి ఉన్నా ఆ ఎమోషన్కి అలా అటాచ్ అయిపోతామేమో.""",10,70,10,10
"""ప్రేమించాడు,బాధని మిగిల్చి వెళ్ళాడు.జ్ఞాపకాలు అనుకున్న వాటిని మానిపోని గాయలుగా మార్చాడు, తను మాత్రమే దూరమయ్యాడు అనుకున్నాను కానీ నా నుండి నన్నే దూరం చేశాడు.తను రాకముందు నా మీద నాకున్న విశ్వాసం,నేను ఏదైనా చేయగలను అనుకునే నమ్మకం,ఎంతటి సిట్యుయేషన్ అయినా ఎదుర్కోగలను అనే ధైర్యం,నాకు లేవు ఇపుడు.మానసికంగా ఎంత దృఢంగా ఉండే దాన్నో,ఇపుడు అంత బలహీనంగా మారిపోయాను.ఒంటరిగా ఒక్కదాన్నే ఉండిపోయి నాలోనేనే బాధ పడుతూ ఉండేదాన్ని.నా తప్పే లేని నేరానికి శిక్షా నాకే, బాధింపబడుతుందీ నేనే అని. మానసికంగా చాలా చాలా వీక్ అయిపోయాను.నా పరిస్తితి చూసి జాలి పడే వాళ్ళు జాలి పడ్డారు,నవ్వే వాళ్ళు నవ్వుకున్నారు.ఎవరిని నమ్మాలో కూడా తెలీదు,తను డాక్టర్ అవుతుంది అంటా అని. ఈ మాత్రం భరించలేవు నువ్వేం సాదిస్తావు అని ఇంకొందరు.ఎవరికి నచ్చినట్లు వాళ్ళు మాట్లాడేవాళ్లు. నా కర్మే ఇంత అనుకునేదాన్ని.""",10,70,10,10
నా కలని నిజం చేసుకొని నా వల్ల సమాజానికి ఎదో మంచి చేయాలి అనుకునే స్థాయి నుండి అసలు నా కల కలగానే మిగిపోతుందేమో అని భయపడే స్థాయికి చేరిపోయాను. ఇలా ఉంటానని నేనెప్పుడూ ఊహించలేదు.ఇలా ఉండడం నాకే నచ్చలేదు.అందుకే అసలుండకూడదు అని నిర్ణయించుకున్నాను.పిచ్చి ప్రయత్నాలూ చేశాను.అందులోనూ విఫలం చెందాను.కానీ ఈ వైఫల్యం నన్ను గెలిపించేందుకే జరిగింది.,20,60,10,10
"""నాతో నేను నాలో నేను ఒక సంఘర్షణ జరుపుకునేదాన్ని.ఇలానే చీకటిలో ఉండిపోవాలా,వెన్నెలని వెతుక్కోవాలా అని.జరిగిన దాన్ని మార్చలేను కానీ ఆ గాయాలకి దూరంగా జరగగలను కదా అనిపించింది. కోల్పోయిన ధైర్యం,నమ్మకం,విశ్వాసం అన్నీ తిరిగి సంపాదించుకోవాలని నిర్ణయించుకున్నాను.నా గమ్యాన్ని అనుసరిస్తూ నా అకాడెమిక్స్ పూర్తి చేశాను,డాక్టర్ పట్టా చేతికొచ్చింది,కానీ ఏదో వెలితి ఇంకా వెంటాడుతూ ఉంది.నన్ను నేను అన్వేషిస్తూ వెళ్ళాను.పుస్తకాల్లో,రచనల్లో,నేను రాసుకునే కాగితాల్లో నాకు నేను దొరికాను.""",50,30,10,10
"""మనిషి శరీరానికి వైద్యురాలిగా మారగలిగే పట్టా నాకు పుస్తకాలు చదివితే వచ్చింది.కానీ మనసుకు వైధ్యం చేయగలిగే వైద్యురాలిగా నన్ను మార్చింది మాత్రం నేనున్న ఆ చీకటి రోజులే.నాలాగే ఇంకా ఎందరో ఎవరికీ చెప్పుకోలేని బాధల్లో,వారి వారి స్థాయిల్లో ఏదో ఒక మానసిక సమస్యతో బాధ పడుతున్న్ వాళ్ళే,ఇలాంటి వాళ్ళు నాచుట్టూ చాలా మంది ఉన్నారని,వాళ్ళు నేను అనుభవించిన బాధని అనుభవించి తొందర పాటు నిర్ణయాలు తీసుకోకూడదు అని నిర్ణయించుకున్నాను.ఏదో నాకు తెలిసినంత ఇంకొందరికి తెలియజేయాలని నేను ఉన్న పరిస్తితిలో ఇంకెవరూ ఒంటరిగా ఉండిపోకూడదు కొందరు మిత్రుల సాయంతో ఒక పుస్తకం రాశాను""",60,20,10,10
"""ఈరోజు ఇదే కాఫీ షాప్ లో ఆ పుస్తకం ఆవిష్కరణ ,నా జీవితంలో చాలా ముఖ్యమైన రోజు.ఒకప్పుడు అడుగు కూడా వేయలేనేమో అని అనుకునే స్థితి నుండి ఈరోజు ఇంకొకరికి సాయంగా నడిచే స్థాయి వరకూ వచ్చాను. నాకున్న పరిధుల్లో మానసికంగా కుంగిపోయి ఉన్న వాళ్ళకి కౌన్సెల్లింగ్ వంటివి చేస్తూ ఉంటున్నాను.అనారోగ్యం నయం చేసే డాక్టర్ ని అవ్వాలి అని నేను కోరుకుంటే విధి,నాకు కొంత బాధనిచ్చి మనుషులని మనసులని బాగు చేసే విద్యని నేర్పింది.కొన్నిసార్లు మనకి ఎందుకు ఇలాంటి సంఘటనలు ఎదురవుతాయీ అని తీవ్ర మధన పడుతూ ఉంటాం.ఆ సంఘటనలే మన జీవితనికి ఒక అర్ధాన్ని పరమార్ధాన్ని తెలియజేస్తాయి.. అదిగో నా పుస్తక ఆవిష్కరణకి సమయం అయింది...ఉంటాను...""",70,10,10,10
"""అనగనగా ఒక ఊరిలొ ఓ చాకలి ఉండేవాడు. అతనికి ఒక కుక్క, ఒక గాడిద ఉండేవి. గాడిద చాకలి మూటలను మోసేదీ. కుక్క చాకలి ఇంటికి కాపలా కాసి, అతనెక్కడికి వెళ్తే అక్కడకెళ్ళి తోడుండేది.  ఒక రోజు రాత్రి అందరూ నిద్రపోతున్నప్పుడు చాకలి ఇంట్లోకొక దొంగ ప్రవేశించాడు. ఇది గమనించిన గాడిద కుక్క వేపు ఆశ్చర్యంగా చూసి, “నువ్వు దొంగను చూసి మొరగలేదెందుకు?” అనడిగింది.  “మన యెజమాని మనల్ని అస్సలు పట్టించుకోడు. గత కొన్ని రోజులలో నాకు సరిగ్గా తిండి కూడ పెట్టలేదు. నేనెందుకు పట్టించుకోవలి?” అని కుక్క ఎదీ పట్టనట్టు నిర్లక్ష్యంగా సమాధానమిచ్చింది.  “ఇది మనం మొరబెట్టుకునే సమయంకాదు. మన యజమానికి సహాయం చేయాలి” అని గట్టిగా గాడిద కూతపెట్టడం మొదలెట్టింది.  దెబ్బకు ఇంట్లో వాళ్ళంతా లేచారు. దొంగ పారిపోయాడు. చాకలాడికి ఎవ్వరూ కనిపించకపోయేసరికి అనవసరంగా నిద్ర చెడకొట్టిందన్న కోపంతో గాడిదను బాగా బాదేడు.  ఎవరి పని వాళ్ళే చేయాల నే నీతి అప్పుడు గాడిదకు అర్ధమయ్యింది.""",40,30,20,10
"""అడివంతా తడిసిపోయింది. వృక్షం పక్కనే ఆడుకుంటున్న కొన్ని కోతులు వానలో తడిసి గడ గడ వణుకుతున్నాయి. వాటిని చూసిన పక్షులు నవ్వుతూ వాటితో వెటకారంగా మాట్లాడేయి. మేము ఇంత చిన్నగా ఉన్నా మా ముక్కులతో గడ్డి, చితుకులు సమకూర్చుకుని గూళ్ళు కట్టుకున్నాము, మీకు రెండు కాళ్ళు, చేతులున్నా మీరు ఇళ్ళు కట్టుకోలేదని ఎగతాళి చేసాయి.  మూర్ఖులైన కోతులకు చాలా కోపమొచ్చింది. అవి గబగబా చెట్టునెక్కి ఆ పక్షుల గూళ్ళను ధ్వంసం చేసాయి. ఆకులను కొమ్మలను విరిచేసి చెల్లాఛెదురు చేసాయి. గూళ్ళల్లోని గుడ్లు పగిలిపోయాయి. పక్షుల పిల్లలు భయంతో ఏడుపునందుకున్నాయి. అంతా నాశనం చేసి కోతులు వెళ్ళిపోయాయి.  రూపుమాపైపోయిన గూళ్ళు, చెట్టు, వాటితో పగిలిపోయిన వాటి గుడ్లను చూసి, అయ్యో అనుకున్నయి పక్షులన్ని. అనవసరంగా మనకు సంబంధంలేని విషయంలో తలదూర్చామన్న నీతి తెలుసుకుని పశ్చాత్త్తాప పడ్డాయి. """,20,50,20,10
"""అనగనగా ఒక ఊరిలో ఓ అమాయక బ్రాహ్మడు వుండేవాడు. ఆ బ్రాహ్మడు యజ్ఞంలో బలివ్వడానికి ఒక మేకను కొని తన ఇంటికి తీసుకుని వెళ్తుంటే ముగ్గురు దొంగలు చూసారు. ఆ మేకను ఎలాగైన దక్కించుకోవాలనుకున్నారు. ముగ్గురూ కలిసి ఒక పన్నాగం పన్నీరు. ఆ బ్రాహ్మడికి కనిపించకుండా ముగ్గురూ మూడు ప్రదేశాలకెళ్ళి నిలపడ్డారు.  మొదటి దొంగ బ్రాహ్మడు తన దగ్గరకి వస్తుండటం చూసి ఎదురొచ్చాడు. వచ్చి, “బ్రాహ్మడిని ఈ కుక్కను ఎక్కడికి తీసుకెళ్తున్నారు?” అనడిగాడు.గాయానికి కోపంతో బ్రాహ్మడు “మూర్ఖుడా! ఇది కుక్క కాదు, మేక” అని జవాబిచ్చాడు. “మేకను పట్టుకుని కుక్కంటాడేమిటి” అని ఆలోచిస్తూ తన దారిన పోసాగాడు. బ్రాహ్మడు కొంత దూరమెళ్ళాక రెండొ దొంగ ఎదురొచ్చి చాలా వినయమున్నట్టు నమస్కరించాడు. “ఓ బ్రాహ్మణా! ఎందుకు కుక్కను మోస్తున్నారు?” అనడిగాడు. బ్రాహ్మడు చాలా ఆశ్చర్య పోయాడు. మేకను భుజాల మీంచి దించి చూసుకున్నాడు. “ఇది కుక్క కాదు, మేకనే. వీళ్ళిద్దరూ కుక్కంటున్నారేమిటి?” అని ఆలోచనలో  పడ్డాడు. దీర్ఘంగా ఆలోచిస్తూ మేకను మళ్ళ",10,50,30,10
"""అనగనగా ఒక ఊరు  చెరువు లొ చాలా  చేపలు వుండేవి. ఒక రోజు ఇద్దరు చేపలు పట్టే వాళ్ళు  ఆ చెరువు దెగ్గిరనుంచి వెళ్ళారు. చెరువు లో చాలా చేపలు వున్నాయని గమనించి మర్నాడు  ఆ చెరువు లో చేపలు పడదామని నిర్ణయించు కున్నారు.  వాళ్ళ మాటలు విన్న ఒక పెద్ద చేప ఈ విషయం ఇంకొ రెండు చేపలకు చెబుతూ – “మనం వెంటనే మన బంధువులను తీసుకుని ఈ చెరువుని వదిలి వెళ్ళిపోవాలి – లేక పోతె రేపు మనం ప్రాణాలతో వుండము” అని వివరించింది.  ఈ మాటలు విన్న వేరే రెండు చేపలు ఆలొచన లో పడ్డాయి. రెండో చేప, “వాళ్ళు రేపు వస్తే చూద్దాం” అనుకుంది.  మూడో చేప, “ఈ ముసలి చేపకు చాదస్తం ఎక్కువ – ఆ చేపలు పట్టే వాళ్ళు వచ్చినా మన అదృష్టం బాగుంటే వాళ్ళేమి చేస్తారు” అనుకుంది.  మొదటి చేప రాత్రి కి రాత్రి తన బంధువులతో ఈదుకుంటూ వేరే చెరువుకు వెళ్ళి పొయింది.  తెల్లవారగానే  రెండో చేప నేరుగా వస్తున్న చేపలు పట్టే వాళ్ళని చూసి తన కుటుంబంతో వేరే చెరువుకు వెంటనే వెళ్ళి పొయింది.  మూడో చేప వల లో చిక్కుకుని ప్రాణాలను వదులుకుంది.  దూరదృష్టి",20,50,20,10
"""కొన్ని సంవత్సరాల క్రితం ఒక వూరిలో లక్ష్మి అనే పేరుగల ఒకావిడ వుండేది. ఆవిడకు రోజూ సాయంత్రం ఇంటి దెగ్గిర వున్న పార్కులో ఒక బెంచి మీద కూర్చుని తనతో తెచ్చుకున్న పుస్తకం చదవడం అలవాటు. రోజూ అదే బెంచి మీద కూర్చునే అలవాటు పడిన లక్ష్మిగారికి కొద్దిరోజులకి ఆ బెంచి ప్రత్యేకించి తనదే అన్న ఒక భావం ఏర్పడిపోయింది. అలాగే ఒక రోజు పార్కులోకి వెళ్తుంటే అక్కడ వేడి వేడిగా వేరుశనగలు అమ్ముతున్న బండివాడు కనిపించాడు. వాసనకి నోరూరిన లక్ష్మి గారు ఒక పొట్లం వేరుశనగలు కొనుక్కుని తన మామూలు పధ్ధతి లో తన బెంచి కి వెళ్ళింది. చూస్తే అక్కడ తన బెంచి మీద అప్పటికే ఒక పెద్దాయిన కూర్చుని ఉన్నారు.  రుసరుసలాడుతూ తన షాల్వా, పర్సు, కూడా తెచుకున్న ఇతర సామాన్లు, చేతిలో వేరుశనగల పొట్లం పక్కన పెట్టి కూర్చుని పుస్తకం తీసింది.  చదువుతూ పక్కనవున్న వేరుశనలు  అందుకుని వల్చుకుంటూ తినడం మొదలుపెట్టింది. తీరా చూస్తే పక్కనున్న పెద్దాయన కూడా అదే పొట్లంలోంచి వేరుశనగలు తీసుకుని తింటున్నారు. “ఎంత పొగరు, అడగకుండానే నా",30,40,20,10
"""ఒక కప్పా, పాము మంచి స్నేహితులుగా వుండేవి. కప్ప పాముకు కప్పకూత నేర్పించింది. పాము కప్పకు బుసకొట్టడం నేర్పించింది.  పాము నీటిలోకి వెళ్ళి కప్పకూత కూస్తే చుట్టుపక్కల కప్పలు దాని దగ్గరకు వెళ్ళేవి. పాము చటుక్కున వాటిని తినేసేది.   కప్ప నీళ్ళల్లో భుస కొడుతుంటే దాని దగ్గరకు పాములు వచ్చేవి కావు. కప్ప నిర్భయంగా వుండేది. ఇలా కొంత కాలం కొనసాగింది.  కాలక్రమేణా పాము చేసే పని కప్పలకు తెలిసి అవి పాము దగ్గరకు వెళ్ళడం మానేసాయి. పాము తినడానికి ఏమి లేక చిక్కి క్షీణించుకు పోయింది. ఆకలి తట్టుకోలేక తన స్నేహితుడైన కప్పను తినేసింది.అందుకే చెడు స్నేహం చేస్తే అది ఎప్పటికైన మనకే చేటు.""",10,60,20,10
"""అనగనగా ఒక ఊరిలో ఒక నక్క రోజూ కోళ్ళను, కోడి పిల్లలను తినేసేది. రోజూ ఆ నక్క చేసే పనికి ఊళ్ళో జనమంతా వంచించబడ్డారు. ఒక రోజు ఆ నక్క ఒక పొలంలో చచ్చి పడున్నట్టు కనబడింది. ఊళ్ళో వాళ్ళంతా మొత్తానికి ఆ నక్కను ఎవరో చంపేసారని హర్షించారు. జనమంతా ఆ నక్కను చూడడానికి పొలానికి చేరుకున్నారు. ఒక కోడి పుంజు కూడా తన పిల్లలతో చూడడానికి వెళ్ళింది.  ఇంతలో ఆ నక్క లేచి, పెద్దగా ఆవలించింది. “అరే! నువ్వు చచ్చిపోయావనుకున్నామే!” అంది కోడి పుంజు.  “లేదు, అదేమి కాదు. నిన్న రాత్రి బాగా  తిన్నాను, అందుకే నిద్ర పట్టేసింది” అని జవాబు చెప్పిందా నక్క.  కోడిపుంజు వెంటనే తన పిల్లలను లెక్క పెట్టుకుంది. ఒక కోడి పిల్ల తక్కువ వుంది. “ఇదేమిటి, ఒక పిల్ల తక్కువ వున్నా నాకు తెలియలేదే,” అంది.  “ఏమిటయ్య! నిన్న రాత్రి నీ పిల్లను తింటే నీకు తెలీలేదు కాని ఒక క్షణం క్రితం నేను చచ్చానని తెలుస్తే వెంటనే వచ్చావు” అంది నక్క వ్యంగ్యంగా.  నిజమే, ముందు మన ఇల్లు చక్కబెట్టుకుని, తరవాత ఇతరుల విషయం పట్టించుకోవాలి.""",20,50,20,10
"""మా రూం కి వెళ్ళాలంటే ఒక స్మశానాన్ని ఆ తర్వాత శివుడి గుడిని చివరిగా పెద్ద ఆట స్థలాన్ని దాటి వెళ్ళాలి. మా రూం తర్వాత ఇంకో రెండు మూడు ఇల్లులు ఆ తర్వాత బ్రిటిష్ వారి కాలం లో కట్టిన మానసిక రోగుల మిషన్ ఆసుపత్రి మెయిన్ గేటు ఉంటుంది, దాన్ని దాటి మేము ఎప్పుడు వెళ్ళింది లేదు. అద్దె తక్కువ కదా అని అక్కడ తీసుకున్నాం. మేము ఉండేది 4 అంతస్తుల భవనంలో గ్రౌండ్ ఫ్లోర్ లోని సింగల్ రూం లో. నేను ఇంకో ఇద్దరం కలిసి ఉంటాం, ఒకటే రూం దాంట్లోనే బాత్రూం కూడా. ఎవ్వరు వచ్చేది వెళ్ళేది మాకు కనిపిస్తూ ఉండేది, లిఫ్ట్ మా రూం కి ఎడమ వైపుగా, మెట్లు కుడివైపుగా ఉండేవి. మా రూం పక్కగా వాచ్ మెన్ రూం ఉండేది. రూం లో నాకు ఒక్కడికే చనిపోయిన తర్వాత విషయాల గురించి చాలా ఆసక్తి, మిగిలిన ఇద్దరికీ కొద్దిగా భయం. నేను అవి ఇవి చెప్పి రాత్రి పూట వాళ్ళని బయపెడుతూ ఉండేవాడని పడుకున్నప్పుడు. నా కంప్యూటర్ లో సినిమాలు అన్ని దయ్యాల సినిమాలే, భాషా బేధం చూపించకుండా అన్ని భాషలలోని హారర్ సినిమాలు చూసేవాడిని. ఎందుకింత ఆసక్",10,40,20,30
"""మా అమ్మ చెపుతుండేది ఎంతసేపైన ఆడుకో కాని చీకటి పడేలోపు ఇంటికి వచ్చేయ్, తోట మొదట్లోనే ఆడుకోవాలి లోపకి వెళ్ళకూడదు అని. ఎందుకు అని నేను చాలా సార్లు అడిగాను, తానెప్పుడు కారణం చెప్పలేదు. మా ఊర్లో మాత్రం ఓ పుకారు ఉండేది రాత్రి చీకటి పడిన తర్వాత మా మామిడి తోటలో ఎవరో తిరుగుతుంటారు అందుకని అటు వైపు ఎవ్వరు వెళ్ళకండి అని చెపుతుండేవారు. మా తాత ఎప్పుడు ఆ తోటలోనే ఉండేవాడు, ఆయన బతికున్నంత కాలం ఆ తోటకు కాపలాగా, చెట్లను చంటిబిడ్డల్లా చూసుకునేవాడు. మంచి మంచి పండ్లు చెట్టు దగ్గర ఎండిన వరి గడ్డిలో మాగేసి మా అమ్మకు ప్రత్యేకంగా తినేపించేవాడట, అమ్మ అంటే తాతకు ప్రాణం. ఆయన ఈ మధ్యనే కాలం చేసారు, 80 ఏళ్ళు పైన ఆనందంగా బతికిన మనిషి, మామిడి తోటంటే ఆయనకు కుటుంబం కిందే లెక్క, మాతో కన్నా తోటలోనే ఎక్కువ గడిపిన మనిషి, ఆ అనురాగం వల్లనే రాత్రి పూట కాపలాగా తిరుగుతుంటాడు అని అంటుండే వారు కొంతమంది. మా తాత కాలం చేసిన తర్వాత వారం మా తోట చుట్టూ వేసిన కంచె పక్కగా ఇద్దరు ప్రేమికులు చనిపోయి పడి ఉన్నారు",30,50,10,10
"""వాళ్ళ ఒంటి మీద ఎటువంటి గాయం లేదు, చావుకి కారణం ఎవరికీ తెలీలేదు. మా తాత కాలం చేసిన తర్వాత ఆ తోటని పెద్దగా పట్టించుకోలేదు మా నాన్న గారు. 200 చెట్లలో మా ఇంటి నుండి వెళ్తుంటే ముందుగా కనిపించే ఓ 20 - 30 చెట్ల వరకు బావుండేవి వాటిని దాటి ఎవ్వరు ముందుకు వెళ్ళేవారు కాదు. మేము కూడా తోట మొదట్లో ఆడుకునే వాళ్ళం లోపలకి వెళ్ళింది లేదు. తోటలో ఆడుకునే సమయం లో అప్పుడప్పుడు మా తాత పిలుస్తునట్టు అనిపించేది నాకు, మా ఫ్రెండ్స్ కు చెప్పేవాడిని వాళ్ళు సరదాగా ఆటపట్టించటానికి చేస్తున్నాను అని నవ్వేవాళ్ళు. మా తోటకు దగ్గరలో పెద్ద చెరువు దానికి అటు చివరగా పెద్ద అడవి ఉండేవి. వినాయక నిమజ్జనం అప్పుడు తప్ప ఆ చెరువు దగ్గరికి ఎవ్వరు వెళ్ళరు. అది కూడా సాయంత్రం 5 లోపు ముగించేస్తారు. మా తాత వాళ్ళతాత వాళ్ళ చినప్పుడు అంటే ఓ 100 ఏళ్ళ క్రితం అక్కడ చెరువు ఉండేది కాదు అదో స్మశానం అట, ఏదైనా రోగం వచ్చి హటాత్తుగా చనిపోయిన వారిని మాత్రమె అక్కడ పూడ్చేవారట, భర్తకు జబ్బు చేసి చనిపోతే అతని భార్య ను పిల్లలతో",10,70,10,10
"""వారి ద్వారా ఇంకెవరికైనా వస్తుందేమో అన్న అనుమానంతో. అది లోతట్టు ప్రాంతం అవ్వటం వలన వర్షం వచ్చినప్పుడల్లా ఆ స్మశానం నీటితో మునిగి పోయేది, నీళ్ళనీ ఇంకిపోవటానికి చాలా సమాయం పట్టేది, ఆ సమయం లో ఎవరైనా జబ్బుతో చనిపోతే వారిని ఓ ఇనుప పడవలో పెట్టి నిప్పెట్టి, బూడిదను నీటికి తడవని ఒక వస్త్రంలో కట్టి చెరువులోకి విసిరేసేవారట. చెరువు ఇంకిపోయిన తర్వాత ఆ బూడిదను మట్టిలో కప్పెట్టేవారు. ఆ స్మశానం ఎంత పెద్దగా ఉండేది అంటే చుట్టు పక్కల చాలా ఊర్ల వాళ్ళు ఇక్కడే దహనం చేసేవారు జబ్బు చేసినవాళ్ళని. విచిత్రం ఏమిటంటే ఎవరినైనా కాల్చేప్పుడు పొగ అస్సలు వచ్చేది కాదట, ఆ తర్వాత రోజు మాత్రం విపరీతమైన పొగ వచ్చేదట. అక్కడ ఉండే ఇనుప పడవ ఇప్పుడు కనపడటం లేదు కాని, అప్పుడప్పుడు మండుతున్న పడవ నీటిపైన తేలుతూ ఉండటం కొంతమంది చూసాం అని చెపుతుంటారు.""",20,60,10,10
"""నిప్పు పెట్టేందుకు వాడిన కాగడా ఎప్పుడు మండుతూనే ఉంటుంది అంటారు. ఒక్కసారి కొంతమంది దొంగలు ఆ సమాధుల్లో ఉన్న బంగారం డబ్బు కోసం అమావాస్య రోజు రాత్రి వెళ్లారట, కాటి కాపరిని కొట్టి మరీ లోపలకి వెళ్లారు వాడు వద్దని ఎంతగా వారిస్తున్నా వినకుండా, వాళ్ళు మళ్ళీ తిరిగి రాలేదు. తర్వాత రోజు కాపరికి స్మశానంలో కొన్ని కొత్త సమాధులు కనిపించాయి వాటి మీద ఆ దొంగలు తెచ్చుకున్న సామానులు గుర్తుగా పెట్టి ఉన్నాయట. చాలా రోజుల తర్వాత ఆ కాపరి కూడా కనిపించకుండా పోయాడు. పారిపోయాడ చచ్చిపోయాడ అని ఎవ్వరికి ఆచూకి తెలీదు. వాడి గదిలో వాడికి సంబందించిన ఒక్క వస్తువు కూడా దొరకలేదు. స్మశానం నుండి అప్పుడప్పుడు చిన్న పిల్లల ఏడుపులు, భార్య భర్తలు గొడవ పడుతునట్టు అరుపులు, రోగం తో బాధ పడుతున్న మనుషుల ఆర్తనాదాలు వినిపిస్తుండేవట, అలా వినిపించిన రోజు ఎక్కడో ఒక ఊరిలో ఎవరో ఒకరు మరణించే వారు.""",10,70,10,10
"""కొంతకాలం తర్వాత ఎవరైనా జబ్బు చేసి మరణిస్తే, వారిని మాత్రమె స్మశానం మొదట వదిలి వచ్చేవారట, తర్వాత రోజు వెళ్లి చూస్తె ఆ శవం కనపడేది కాదు. ఈ విషయాలు తెలిసి భయంతో ఆ స్మశానాన్ని మూసేశారు, అటువైపు ఎవ్వరు వెళ్లకూడదని నిశ్చయించుకున్నారు. ఆ చెరువులో నీళ్ళు చాల తేటగా ఉండేవి కింద ఉన్న సమాధులు కనిపించేలా, పూర్ణమి రోజు చంద్రుడి ప్రతిబింబం స్పష్టంగా కనిపించేది ఎంతలా అంటే భూమి పైకి చంద్రుడు దిగాడా అని భ్రమించేలా. కొన్నేళ్ళు నిర్విరామంగా నెలకు పదిహేను రోజులు వర్షం పడటం వలన ఆ స్మశానం పూర్తిగా నీటిలో సమాధి అయిపొయిందిట. మా తాతకు ఆ దగ్గరలో స్థలం ఉండటంతో అక్కడ మామిడి తోట పెంచటం మొదలెట్టాడు, నీళ్ళు లేకపోయినా ఎరువులు వేయకపోయినా మా తోట కొన్నేళ్లలో బాగా ఎదిగింది. """,10,60,20,10
"""స్మశానానికి పర్లాంగు దూరం లో ఉండేది మా తోట వెనుక కంచె. తోట మొదలు నుండి చివరకు నడవటానికి దాదాపు పదిహేను నిమిషాలు పట్టేది చుట్టూ మామిడి చెట్లు వరసగా ఉండేవి. తోట చివరలో ఉన్న చెట్లకు కాసిన పండ్లు ఎప్పుడు పండలేదు, రేపటికి పండుతాయి అనుకుని రేపు వచ్చి చూస్తె చెట్టుకు ఒక్క కాయ కూడా కనపడేది కాదుట. అందుకని మా తాత తోట చివరి మూడు వరసల్లోని చెట్ల పండ్లు ఎప్పుడు చూసేవారు కోసేవారు కాదు. మా తోటలో తిరిగే మనిషి గురించి, ఆ వెనుక ఉన్న చెరువు గురించి తెలుసుకోవాలని నాకో ఎంతో ఆసక్తి ఉండేది, కాని మా అమ్మ అటువైపు వెళ్ళద్దు అని నాతొ ప్రమాణం చేయించటం వలన నా మదిలో ఆ చెరువు హిస్టరీ ఓ మిస్టరీలా మెదులుతూనే ఉంటుంది.""",10,70,10,10
"""దాని వలెనే నేను చావు తరవాత మనం ఏం అవుతాం ఆత్మలు దయ్యాలు అనే అంశం మీద రీసర్చ్ చేయటం మొదలెట్టాను ఒకవైపు జాబు చేసుకుంటూ. ఇదే విషయం గురించి ఎప్పుడు ఆలోచిస్తూ ఉండటం వలన నాకు ప్రతి చిన్న శబ్దం వినిపిస్తుండేది, చీకట్లో కూడా ఎదురుగా ఉన్నది ఎవరో అర్ధం అవుతుండేది. ప్రతి చిన్న విషయానికి భయపడేవాడిని మొదట్లో కాని వాటి గురించిన వివరణ తెలుసుకోవటం మొదలెట్టాకా భయం తగ్గిపోయి తెలుసుకోవాలనే కుతూహలం పెరిగిపోయింది. మా ఊరి చెరువు దగ్గరికి వెళ్ళలేదు కాని దాని గురించి తెలిసిన ప్రతి ఒక్కరిని కలవాలని నిశ్చయించుకున్నాను. చాల మందిని కలిసాను, కలిసిన ప్రతి ఒక్కరు ఒక్కో కథ చెప్పేవారు నిజమో కాదో చెప్పలేను కాని ఆశ్చర్యంగా ఉండేవి.""",20,60,10,10
"""ఆ చెరువు గురించి ఎన్నో కథలు, ఉన్నపళంగా నీళ్ళని ఇంకి పోయి సమాధులు కనిపించేవట, నీళ్ళ పైకి సమాధులు తేలేవట, నీళ్ళ మీద ఆకులు మునిగిపోయి రాళ్ళు తేలేవట, చెరువులో చేపలు ఒక్కటికూడా ఉండేవి కావు, కనీసం నాచు కూడా పెరిగేది కాదు ఎప్పుడు నీళ్ళు స్వచ్చగా ఉండేవట, జబ్బు పడిన మనుషులు వాళ్ళంతట వాళ్ళే వెళ్లి స్మశానంలో కూర్చునేవారట, వాళ్ళని సమాధి చేస్తుంటే ఆనందంగా నవ్వుతుండేవారట, కొంతమంది తిడుతూ ఇంకోతమంది శపిస్తూ మరికొందరు ఏడుస్తూ సమాధి అయ్యేవారట. కాలం తో సంబంధం లేకుండా ఆ చెరువు దగ్గర ఎప్పుడు చల్లగా ఉంటుందని అందరు అనేవారు. ఆ చెరువు గురించి చెప్పిన విషయల్లో అన్నిటికంటే ఆసక్తి రేపినది ఇప్పటికీ నన్ను వెంటాడుతున్నది రాధా గోవింద్ అనే ఇద్దరు ప్రేమికుల గురించి చెప్పిన విషయాలు. అప్పటివరకు చెప్పిన కథలన్నీ కట్టుకథలని కొట్టిపారేసిన నేను, రాధ గోవింద్ గురించి చెప్పిన విషయాలు అంత సులువుగా తీసేయలేకపోయాను.""",30,50,10,10
"""పూజలు చేస్తే భక్తుడు కావొచ్చు, మరి ఏం చేస్తే దేవుడవుతారనే పెద్ద ప్రశ్నకి 'సాయం' చేస్తే చాలనే సమాధానం చెప్తున్నాడు మీ టాక్సీ డ్రైవర్ సీతారామరాజు, ఇంత చెప్తున్నాడు కదా చిన్నప్పుడు బాగా చదివాడేమో అనుకుంటే అన్ని సబ్జెక్టుల్లో కలిపితే కూడా 90 మార్కులు రాలేదని వాళ్ళ తాతయ్య అంటుంటే విన్నా..""",20,60,10,10
"""హైదరాబాద్ లో హత్యలు చేసుకునే మీ నందగోపాల్ పల్లెటూరికొచ్చి పార్థు అని పేరు మార్చుకుని, ఎవరో తాతయ్య పొలంలో కంచె వేస్తే తీసేసి.. చెల్లి పెళ్లికి చెక్కు రాసిచ్చి..ఆఖరికి పూరికి సారీ కూడా చెప్పాడంటా..!! అహ..ఊర్లో అంటుంటే విన్నా..""",20,60,10,10
"""అమ్మ, నాన్న ఒకేరోజు పోయిన కోపంతో అడవికెళ్ళి తుపాకీ పట్టుకున్న మీ సంజయ్ సాహు.. ధర్మయుద్ధం పేరుతో అమాయకులను చంపడం తప్పని ఇంటికొచ్చి, ఆఖరికి తనని చంపాలని చూసిన దామోదర్ రెడ్డిని వాడి ఖర్మేకే వదిలేసి పెళ్లి చేసుకున్నాడంట..ఆయన భార్య భాగి అక్క మనకి బాగా క్లోజ్ లే..""",20,60,10,10
"""ఇక మీ నంద..! అత్త అలిగిపోతే ఆస్తి మిగిలిపోతుందని ఆలోచించకుండా తన ప్రైవేట్ ఫ్లైట్ లో వచ్చి, ఫైవ్ స్టార్ హోటల్లో దిగి, కార్ డ్రైవర్ గా వెళ్లి మరీ కన్వెన్స్ చేసి తీసుకెళ్ళాడంట..వెళ్ళేటప్పుడు ఆయన ఇచ్చిన వాచ్ తో సెట్టయిన బ్యాచ్ లో నేనొక్కడినిలే..""",20,60,10,10
"""నాన్న అప్పుల కోసం ఆస్తి పేపర్ల మీద సంతకం పెట్టాడని మీ ఆనంద్ ని ఇప్పటికీ ఆ పైడా సాంబశివరావు 'మూడు వందల కోట్లు సంపాదిస్తే గాడ్ అనాలి, పోగొట్టుకుంటే ఓ మై గాడ్ అనాలని' ఆటపట్టిస్తుంటాడు గానీ, మీ ఆనంద్ నిజాయితీకి గాడ్ అని మనసులో అనుకోకుండా ఉండాలేమండి..!""",20,60,10,10
పేకాటలో ఓడిపోయిన ఆ సూపర్ మార్కెట్ ఓనర్ కొడుకు రిషి దగ్గర నుండి IPL బెట్టింగులో డబ్బులు పోగొట్టుకున్న రవి వరకూ.. వాల్మీకీని ఏడిపించే బంటు దగ్గర నుండి టార్చ్ బేరర్ రాఘవ రెడ్డి వరకూ అందరూ భీభత్సంగా నచ్చినవాళ్లే..అంతమంది పుట్టుకకి కారణమైన మీకు పుట్టినరోజు శుభాకాంక్షలు అండీ..,20,60,10,10
"""రోజూ లాగే ఇవాళ కూడా సూర్యుడు నాకు దగ్గరగా వచ్చే సమయం అయింది..అదేనండి .. సాయంత్రం అయింది . పక్షుల కిలకిలారావాలు, నా ఆత్మీయుల కబుర్లు, తీరం తో నేను ఆడుకునే ఆటలు అన్నీ రొజూ లాగానే సాగిపోతున్నాయి . కాని మనసులో గుబులు గా ఉంది . నేను ఎవరి గురించైతే ఎదురుచుస్తానో .. వాళ్ళు మాత్రం వారం రోజుల నుంచి ఎక్కడా కనిపించట్లేదు ..""",20,60,10,10
"""నేను ఎన్నో ప్రేమ జంటలకి ఆతిథ్యం ఇచ్చినా ..ఒక అబ్బాయి అమ్మాయి మాత్రం నా దృష్టిని ఆకర్షించేవాళ్ళు . నేను ఎలాగైతే నా పరిధి తెలుసుకుని తీరానికి వెలుపలే ప్రవహిస్తానో .. సరిగ్గా అలాగే, ఒకరితో ఒకరు ఎంతో గౌరవం ఇచ్చి పుచ్చుకునేవారు .. ఒకరిని ఒకరు మీరు అని సంభోది౦చుకునేవారు .. ఇసుక మీద వాళ్ళ ఇద్దరి అడుగుల మధ్య గౌరవప్రదమైన దూరం కలిగి ఉండడం వల్ల‌ అనుకుంట .. నేను వాటిని తాకగానే వెంటనే పసిగాట్టేదానిని .. ఒకరి అభిప్రాయలు ఒకరు గౌరవించుకుంటూ .. ఒకరి వ్యక్తిత్వం మీద ఇంకొకరికి ఎంతో అభిమానం కలిగి ఉండేవాళ్ళు .. """"నువ్వే నా ప్రాణం """" అని ఎవ్వరు ఎప్పుడు అనుకోలేదు .. కానీ ఇద్దరిలో ఎవరు ముందు వచ్చినా తన తోడు కోసం ఎదురు చూసే ఎదురుచూపులు చూసిన నాకు .. ఒకళ్ళు విడిచి ఇంకొకళ్ళు ఉండలేరేమో అనిపించేది .. కాని ఎందుకు వారం రోజుల నుంచి కనపడట్లేదు .. వాళ్ళ ఇంట్లో వాళ్ళు వాళ్ళ ఇష్టాలని గౌరవించలేదా ? ఇద్దరు ఏమైనా గొడవ పడ్డారా ? ఇలా ఎన్నో రకాలుగా నా మనసు పరుగులు తీయసాగింది ..""",20,60,10,10
"""ఇవాళిటికి సరిగ్గా రెండు ఏళ్ళు గడిచాయి వాళ్ళు కనిపించక .. వాళ్ళని తలుచుకోని రోజు లేదు .. మర్చిపోయిన పూట లేదు .. అయినా సరే నా జీవనం కొనసాగుతోంది .. కొన్ని సార్లు చిన్న పిల్లలతో ఆడుకోవడం తో ఆ జ్ఞాపకాలని మర్చిపోవడానికి ప్రయత్నిస్తూ ఉంటాను .. ఇప్పుడు నేను చేస్తున్నది కూడా అదే .. పున్నమి రోజు నా పైన కొలువుదీరే జాబిలి లాగ ఎంత ముద్దుగా ఉందో ఈ చిన్నారి పాప .. నాతో ఎంతో ఆనందంగా ఆడుతోంది .. తను బంతి ని దూరం గ విసరడం .. నేను పరుగు పరుగున వెళ్లి నా అలల చేతులతో తిరిగి తనకి ఇవ్వడం .. చిన్నారి ముఖం లో కేరింతలు కొడుతున్న ఆనందం చూసి నేను మురుసిపోవడం .. ఎంత ఆహ్లాదం గా ఉందో .. ఇంతలో """"సరయూ"""" అని దూరం గా పిలుపు వినిపించింది ..""",20,60,10,10
"""నాతో ఆడుకుంటున్న పాప పరుగు పరుగున వెళ్లి అమ్మా నాన్నల భుజాల పైకి ఎక్కింది .. తన అమ్మా నాన్నలని చూడగానే ఏళ్ళ ముందు జ్ఞాపకాలన్నీ నాకు గుర్తొచ్చాయి .. నేను ఎవరి గురి౦చి అయితే రోజూ ఆలోచిస్తూ ఉంటానో .. అదే అబ్బాయి అమ్మాయి .. జంట గా మారి ఈ చిట్టి తల్లికి అమ్మా నాన్నలు అయ్యారు .. కుటుంబ సమేతంగా నన్ను చూడడానికి వచ్చారు .. వాళ్ళ ఎన్నో జ్ఞాపకాలకి నేను సాక్షిగా నిలిచినందుకు కాబోలు """"సరయూ"""" అని నా పేరే పెట్టుకున్నారు వాళ్ళ గారాల పట్టికి .. ఆనందం తో నా కళ్ళు చమర్చాయి .. తనువంతా నీరు కలిగి ఉంటాను కదా .. నా కళ్ళ వెంట ఆనంద ధారని ఎవ్వరు చూసి ఉండరులే""",20,60,10,10
"""వసుమతి... రాజా ఛాతిపైన చేతులు కలిసేలా ఉంచి, ఆ చేతులపైన తన పెదవి కింది బాగాన్ని ఉంచి, పెద్ద కళ్ళతో రాజ వైపు చూస్తూ... వసుమతి: ఎంతసేపు అలానే చూస్తూ ఉంటావ్ ? ...రాజ నుండి సమాధానం లేదు సరి కదా, కనురెప్ప కదిలితే కనులేదో చెప్తున్నాయ్ అనుకుంటుందేమో అనే సందేహం తో రెప్ప వేయకుండా చూస్తున్నాడు వసుమతిని.... వసు: ప్రతీ రోజు ఇలానే గడిచిపోతుంది. నేనంటే ఎందుకంత మోజు ? రాజ: మోజు కాదు ప్రేమ. వసు: ఓహ్! పేరు ఏదైతే ఏమిటి లే. దేనికోసం నా దగ్గరికి వస్తున్నావ్ ? రాజ: ప్రేమ కోసం. వసు: అందరూ నా వద్దకు అందుకే వస్తారు. ఒక్కోరిది ఒక్కో రకం ప్రేమ. ఈ శరీరం పైన కదా ప్రేమైనా మరేదైనా. రాజ: కాదు. నీకు తెలిసింది ప్రేమ కాదు, ప్రేమ తెలిసిన వాళ్ళు ఇప్పటివరకు నీ దగ్గరికి వచ్చినట్టు లేరు. వసు: నాలాంటి వాళ్ళ దగ్గర ప్రేమ కోరుకోవటం నీ పిచ్చితనం. రాజ: ప్రేమ మనసుకి సంబంధించింది. శీలం మనసుది కాని శరీరానిది కాదు.""",20,60,10,10
"""నువ్వు నచ్చి ఈ పని చేయటం లేదు కదా. వసు: నిజమే, నీలాంటి వాడిని ఇంత వరకు చూడలేదు. మృగాల్లా తప్ప మనుషుల్లా ప్రవర్తించిన వారు చాలా తక్కువ. రెప్పమూయకుండా నన్ను చూడటం వలన నీకేం వస్తుంది. రాజ: ఆనందం, రోజంతా నేను ఎదురుచుసేదే ఈ క్షణాల కోసం. వసు: ఇంత సొమ్ము ఖర్చు చేసి ఈ ఆనందాన్ని కోరుకోవటం నీ అమాయకత్వం. రాజ: కాదు, అనురాగం. ఖర్చు చేయటం లేదు, అపరాధ రుసుము చెల్లిస్తున్నాను నీ సమయాన్ని వృధా చేస్తున్నందుకు. వసు: మాటలు బాగా నేర్చావు. నీ సమయం, సొమ్ము వృధా అవ్వటం తప్ప నీకేం ఉపయోగం ఉండదు. ఖర్చు చేసిన సోమ్మకు తగిన సుఖాన్ని కుడా పొందటంలేదు నువ్వు. రాజ: సుఖం వద్దు, సంతోషం కావాలి. నిన్ను ఈ మురికి కూపం నుండి తీసుకెళ్ళిపోతాను, నాతో వచ్చేయ్! వసు: నేను పుట్టిందే ఇక్కడ. రాజ: తామర కూడా మురికిలోనే పుడుతుంది. """,20,60,10,10
"""వసు: మురికిలో పుట్టే ప్రతీది తామర కాదు. రాజ: నిజమే! కానీ నువ్వు తామారవే కదా. వసు: మురికిలో తామర పెరుగుతుందని, దాన్ని అందుకోవాలనే తొందరలో నువ్వూ ఆ కూపంలోనికి వస్తున్నావు ఎందుకని ? రాజ: ఎప్పటికైనా తామర దొరుకుతుందన్న ఆశతో. వసు: దొరికితే ఏం చేస్తావ్ ? రాజ: ఇంటికి తీసుకెళ్ళి పూజ గదిలో పెట్టి పూజిస్తా. వసు: తామరని పూజలో వాడతారు కాని తామరని పూజించే వెర్రివాల్లెవరుంటారు ? రాజ: నా పూజ గదిలో తామరే పూజ్యురాలు. వసు: ఆహా! మరుసటి రోజు అయ్యేప్పటికి వాడిపోతుంది, వాసన పోతుంది. అప్పుడు మరో తామరని వెతుక్కుంటావ్. ఈ మాత్రానికి ప్రేమ అనురాగం అనే పిచ్చి ప్రేలాపనలు ఎందుకు. రాజ: వాడిపోయిన తామరతో పాటు రోజు కూడా వెళ్ళిపోతుంది. నా జీవితం అనే రోజులో, పూజా గదిలాంటి నా హృదయంలో, తామర లా ఉండిపోతావా ? ...వసు కంట్లో నీటితో... వసు: నీతో రావాలని నాకూ ఉంది, కాని...రాలేను. రాజ: నీకు, మీ వాళ్ళకి ఏం కావాలో చెప్పు ఇచ్చి తీసుకెళ్తా. వసు: నా వద్దకి వచ్చేవారికి నేను కావాలి, మా వాళ్ళకి నా కోసం ఇచ్చే స",20,60,10,10
"""కొన్ని సినిమాలు మొదలైన కొన్ని క్షణాలకే కంపరం తెప్పిస్తాయి, మరికొన్ని అప్పుడే అయిపోయిందా అనిపిస్తాయి. సినిమాల్లో హిట్టు, సూపర్ హిట్టు, ఫట్టు, చూడొచ్చు, రిపీట్ బొమ్మ...ఇలా కొన్ని వర్గీకరణలు ఉన్నాయి. ఐతే వచ్చిన ప్రతీ సినిమా ఈ వర్గీకరణ చట్రంలో ఇమడదు, కొన్ని అజరామర చిత్రాలు ఉంటాయి. వాటిని ఎప్పుడు చూసినా మన కథే అనిపించే అనుభూతినిస్తాయి. అలాంటి వాటిలో ఠీవిగా కూర్చునే అతికొద్ది సినిమాల్లో ఒకటి మా గుండక్క కథ.. అదే అదే గుండమ్మ కథ.""",20,60,10,10
"""గుండమ్మ కథ అనే పేరులోనే సినిమాలో హీరో ఎవరో తెలిసిపోతుంది. ఒక పాత్ర గొప్పదనం ఎలా తెలుస్తుందంటే ఆ పాత్ర కి వాళ్ళు తప్ప ఇంకెవర్ని ఊహించలేనప్పుడు. ఇందులో గుండమ్మగా సూర్యకాంతమ్మ గారి నటనని పునఃసృష్టించే నటి దొరక్క ఎప్పుడో చేద్దాం అనుకున్న రీమేక్ ఇప్పటికీ పాత రీలుడబ్బాలలోనే ఎదురుచూస్తుంది. హీరో, హీరోయిన్స్ కాకుండా గుర్తుండిపోయే మరో పాత్ర ఘంటయ్య. అబ్బో! ఆ పాత్రని వాడుకొని, సందర్బం దొరికినప్పుడల్లా ఆ నాటి సమాజాన్ని దులిపి పారేశారు కామేశ్వరరావు గారు. ఇలా చెప్తూ పొతే... ఇప్పట్లో అవ్వదు... పాయింట్ కి వచ్చేదాం...""",20,60,10,10
"""నా పేరు చీమకుర్తి వీర వెంకట సాయి నాగ యోగ చంద్ర శేఖర ప్రసాదు, ముద్దుగా కాదు...కాదు అంత పేరు పిలిచే ఓపిక లేక చందూ అని, వెంకట్ అని, సాయి అని ఇలా ఎవరి సౌలభ్యానికి అనుకూలంగా వారు పిలుస్తుంటారు. నాకు చదువు పెద్దగా అబ్బలేదు కాని, తెలుగు పదాలు చూస్తుంటే ఏదో తెలీని ఆనందం. నా కనులకు తెలుగు అక్షరాలు, నిశీది నక్షత్రాల్లా మిరిమిట్లు గొలుపుతుంటాయ్. తెలుగు చదువుతుంటే మనసుకి హాయిగా ఉంటుంది, రాస్తుంటే ఆహ్లాదంగా అనిపిస్తుంది. ఎందుకో తెలీదు కాని రాయటం అంటే నాకు బాగా ఇష్టం...కాదు, ప్రేమ...కాదు కాదు పిచ్చి. ఒక సారి పొద్దుటి నుండి సాయంత్రం వరకు రాస్తూనే కూర్చున్నాను. ఏం రాసానో గుర్తులేదు కాని, ఆ రోజు సాయంత్రం నేను ఏం రాస్తున్నానో అని లాక్కొని చూసారు నాన్న. కొడతారేమో అని భయపడ్డాను కాని, చాలా బాగా రాస్తున్నావ్ రా అని మెచ్చుకోవటం ఎప్పటికీ మర్చిపోలేను. బహుశ...""",20,60,10,10
"""ఆ రోజు మా నాన్న నేను అనుకున్నట్టు తిట్టడమో, కొట్టడమో చేసుంటే నేను రచయితను అయ్యే వాడిని కాదేమో. అమ్మా నాన్న ప్రోత్సాహం ఎంతో ఉత్సాహాన్ని ఇస్తుంది. ఆ తర్వాత నుండి విచ్చలవిడిగా రాయటం మొదలెట్టాను, ప్రతి అంశంపైన ఏదోటి రాసేవాడిని. కొన్నిరచనలు చాలా లోతుగా ఉంటె, కొన్ని చాలా చెత్తగా ఉండేవి. కొన్నిటిని చదివేవాడు అర్ధం చేసుకోవటం కష్టంగా ఉంటె, కొన్ని అర్ధమే లేకుండా వుండేవి. కొన్ని ఎంతో ఆలోచనతో రాస్తే, కొన్ని అనాలోచితంగా వచ్చేవి. తెలుగు భాష మీద నాకున్న అపారమైన ఆసక్తే, నాకు భుక్తిని ప్రసాదిస్తుందని అనుకోలేదు చిన్నప్పుడు. పొట్ట కోస్తే అక్షరం ముక్క రానివాడు ఎలా బతుకుతాడో అని బాధపడేది మా అమ్మ, ఏం అవుతాడో అని ఖంగారు పడేవాడు నాన్న. """,20,60,10,10
"""నేను మరీ పేద్ద స్థాయికి ఎదగలేదు కాని నా పేరు చెప్తే ఓ నలుగురు గుర్తుపట్టే స్థాయికి చేరుకున్నాను. తెలుగు చలన చిత్ర పరిశ్రమలో పెద్ద రచయితలకు సహాయకుడిగా పని చేస్తున్నాను. ఇప్పటివరకు నా సొంతంగా చాలా కథలు రాసాను. కాని ఈ కథ నాకు చాలా ప్రత్యేకం. ఎందుకంటే ఇప్పుడు మీకు చెప్పాబోయేది సహాయకుడిగా కాకుండా, రచయితగా నాకు అవకాశం వచ్చిన తర్వాత రాస్తున్న మొదటి కథ. వాళ్ళ గురించి, వీళ్ళ గురించి ఎందుకు...నా గురించి అదే, నాలాంటి ఓ రచయిత కథ ఎందుకు రాయకూడదు అనిపించి రాయటం మొదలెట్టాను. అదే నాలో నేను... ఓ కథా రచయిత జీవిత గాధ. క్లైమాక్స్ ఒక్కటే రాయాలి, మిగతా అంతా మూడు నెలలుగా రాస్తూనే ఉన్నాను. రేపు నిర్మాతను కలవాలి, కథ వినిపించటానికి.""",20,60,10,10
"""ఓ రచయిత కథ అని చెప్పినప్పుడు ఒప్పుకున్నారు, మొత్తం రాసుకురా నచ్చితే వెంటనే తీసేద్దాం అన్నారు. క్లైమాక్స్ కోసమని మూడు రోజులుగా ఎదురుచూస్తున్నాను కాని ఎంతకీ ఓ కొలిక్కి రావటం లేదు. అందుకే ఇప్పటివరకు రాసిన కథని మొత్తం ఒకసారి ఎవరికైనా చెప్దాం అని అనుకున్నాను. నా స్నేహితుడిని పిలిచాను, వాడికి ఎదో అనివార్య పని తగలటం వలన రాలేకపోతున్నాను అని చెప్పాడు ఇప్పుడే. అందుకే వాడిని వీడిని బతిమాలటం ఎందుకని, నా గదిలో అద్దం ముందు కూర్చొని నా ప్రతిబింబానికి కథ చెప్పటం మొదలెట్టాను. ఓపెన్ చేస్తే... “పిల్లలందరూ అప్పుడే ప్రేయర్ ముగించుకొని, తరగతి గదులలోకి వస్తున్నారు. టీచర్ లు అందరు వారి వారి తరగతి లోకి వాళ్ళు వెళ్తున్నారు. అదిగో అందరూ వెళ్ళిపోయాక కూడా వెళ్ళకుండా, మోకాళ్ళ పైకి ఉన్న ఖాకీ రంగు నిక్కరు, బిస్కెట్ రంగు చొక్కా, మెడ దగ్గర బటన్ కు ఆనుకొని ఊపిరాడనంత దగ్గరగా కట్టిన టై, పోలిష్ చేయని నల్లటి షూ వేసుకొని, చేతిలో ఓ లెటర్ పట్టుకొని తన ఎదురుగా కొద్ది దూరంలో వెళ్తున్న టీచర్ ని ఆనందం",20,60,10,10
"""నేను వెళ్ళకుండా అక్కడే ఉండటం చూసి, నా వైపు వచ్చింది ఆ టీచర్. తను మా హిందీ టీచర్. “ఏం సంతోష్, తరగతికి వెళ్ళకుండా ఇక్కడే నిల్చొన్నావ్ !?” అని అడిగింది టీచర్. నేను సమాధానం చెప్పకుండా తననే చూస్తూ ఉన్నాను. “చేతిలో ఆ లెటర్ ఏంటి ?” అని అడుగుతూ తీసుకుంది టీచర్. తెరిచి చదవటం మొదలెట్టింది. “ప్రియమైన శోభ టీచర్ గారికి, ఉభయకుశలోపరి. నా రూల్ నెంబర్ 43, నాకు రేపు జ్వరం వస్తుంది కాబట్టి నేను రేపు రాను. అందుకే ఈ రోజు ఈ లెటర్ రాస్తున్నాను. మీ మాటలు చాలా మధురంగా ఉంటాయి. ఇంకోసారి అలా మాట్లాడితే మీ పళ్ళు రాలగొడుతాను. ఐ లవ్ రస్నా. నేను హార్లిక్స్ తాగాను తింటాను. హిందీలో తక్కువ మార్కులు వచ్చాయని పిర్రలు వాచేలా కొట్టారు అది నాకు నచ్చలేదు.""",20,60,10,10
"""కాని మీరంటే నాకు ఇష్టం. మీరు ఒప్పుకుంటే మిమ్మల్ని పెళ్లి చేసుకుంటాను. మనిద్దరం కలిసి ఎక్కడికైనా పారిపోదాం. మిమ్మల్ని పువ్వుల్లో పెట్టి చూసుకుంటాను. ఇంటికి వెళ్లి అద్దంలో చూసుకున్నాను, నా పిర్రలు ఎర్రగా అయ్యాయి. నా ఫ్రెండ్ రాజు గాడి పిర్రల కంటే, నావే బాగా ఎర్రగా అయ్యాయి. లెక్కల సార్ మొన్న మీకు చెక్కిలిగిలి పెడుతుంటే, మీరు నవ్వు ఆపుకోలేకుండా నవ్వటం చూసాను. మీ నవ్వు చాలా బావుంది. ఇంకోసారి కొట్టినప్పుడు వాడి పిర్రలు, నాకంటే ఎర్రగా అయ్యేలా కొట్టండి. పాల లోని తెలపు నిర్మాతో వస్తుంది. అప్పుడే వలిచిన దాన్నిమ్మ గింజల్లా ఉంటాయి మీ పళ్ళు. నిన్న ఆ దానిమ్మ పండు మురుగుకాలవలో పడింది. నేను వచ్చే వారం ఇంటికి వస్తాను. మన బాబుకి ముద్దులు.”""",20,60,10,10
"""పేరెంట్ సంతకం సంతోష్ వాళ్ళ నాన్న ఇట్లు, మీ ప్రేమకోసం పిచ్చిగా తిరుగుతున్న, సెనక్కాయల సంతోష్, ఆరవ తరగతి, బి సెక్షన్, విజ్ఞాన్ విద్యానికేతన్, రాముల వారి వీధి దగ్గర.” లెటర్ చదివేసి, స్టాఫ్ రూమ్ కి తీసుకెళ్ళింది టీచర్ నన్ను. ఆ లెటర్ పక్కన పడేసి, నా పిర్రలు వాచేలా ఇంకోసారి కొట్టింది శోభా టీచర్. నన్ను కొట్టకండి అని అడగటానికి రాసిన లెటర్ చదివి ఎందుకు కొట్టిందో అర్ధం కాలేదు. అసలు లెటర్ లో ఏం రాసానో చూద్దాం అని తీసాను. కాని ఈ లెటర్ రాయటం అంత సులువైన పని కాదండోయ్! కాపీ కొట్టటం తప్పని చెప్తారు కాని కాపీ కొట్టక తప్ప లేదండి. మా మామయ్య ఎవరికో లెటర్ రాస్తుంటే అందులో నుండి కొన్ని వాక్యాలు కాపీ కొట్టాను. టీవీ చూస్తూ రాసాను కదా కొన్ని ప్రకటనలు కూడా రాసినట్టు ఉన్నాను. మా పక్కింటి ఆంటీకి వచ్చిన లెటర్ నుండి చివరి రెండు లైన్ లు లేపెసాను. ఏ ముహుర్తానా లెటర్ రాయటం మొదలెట్టానో కాని, అది చదివిన తర్వాత రెండు వారాలు హిందీ టీచరు, లెక్కల మాష్టారు ఇద్దరూ నన్ను ఏదో ఒక కారణం చెప్పి కొడుతూ",20,60,10,10
"""ఆ లెటర్ ఏ నా మొదటి రచన. నా రచనా జీవితానికి తొలి భీజం పడింది అప్పుడే. ఆ తర్వాత ఇంటర్ లో మా ఫ్రెండ్ గాడు బతిమాలితే ఓ లవ్ లెటర్ రాసాను. లెటర్ రాయక పోతే చచ్చిపోతాను అని బెదిరించిన వాడే, లెటర్ రాసి ఇచ్చాకా చంపేస్తాను అని మీదకొచ్చాడు. ఎందుకూ! అంటారా, లెటర్ అంతా రాసి చివరలో అలవాటులో పొరపాటుగా నా పేరు రాసాను. ఆ లెటర్ పిచ్చ పిచ్చగా నచ్చిన ఆ అమ్మాయి, ఆ లెటర్ ఇచ్చిన వాడితోనే “అన్నయా...సంతోష్ ఎక్కడున్నాడు” అని అడిగిందట. వాడు నన్ను చంపుతా అని రావటంలో తప్పేం లేదు అనిపించింది అసలు విషయం తెలిసాక. అప్పటి నుండి మా కాలేజి లో నాటకాలు, వ్యాస రచనలో, కథలు ఇలా ప్రతీదానిలో నాదే మొదటి స్థానం. డిగ్రీ పూర్తయ్యేలోపు ఎన్నో లెటర్లు రాసాను, ఆ తర్వాత ఎప్పుడూ లెటర్ లో నా పేరు రాయాలేదు. కాబట్టి నన్ను కొట్టడానికి ఎవరూ రాలేదు. డిగ్రీ అయిపొయింది. మనవి అంతంత మాత్రం చదువులు కదా, డిగ్రీ అయిపొయింది అని చెప్పుకోవటానికి చదివానే కాని, ఉద్యోగం సంపాదించే స్థాయి మార్కులు తెచ్చుకోలేదు. మనకి ఉద్యోగం ఒకడు",20,60,10,10
"""నేను రాసిన కథలు అచ్చయితే, బుక్ షాపుల ముందు జనాలు కొట్టుకోవాలి, నా కథలు అచ్చు వేయలేక ప్రింటింగ్ మిషన్ లు ఆగిపోవాలి, నా కథల ద్వారా వచ్చిన డబ్బులు లెక్కపెట్ట లేక ప్రింటింగ్ ఏజన్సీ వాడి చేతులు నొప్పెట్టాలి అనుకునే స్థాయి బలుపు మనకి. కథలు రాయటం మొదలెట్టాను. ఓ రెండు సంవత్సరాలు ఇంట్లోనే, నా గదిలో కూర్చొని లెక్కలేనన్ని కథలు రాసాను. ఎందుకు రాస్తున్నానో తెలీదు, ఆ కథలతో ఎలా సంపాదించాలో కూడా తెలీదు. అందరూ నన్నో లెటర్ ఫ్యాక్టరీ లా వాడుకున్నారే కాని ఒక్కడు కూడా మిత్రుడిగా చూడలేదు. అందుకే కాలేజి తర్వాత ఎవ్వరు నాకు కలవలేదు, నేను ఎవ్వరిని కలవలేదు. అందుకేనేమో కథల్లో పాత్రలు ఊహించుకుంటూ, వాటితో మాట్లాడుతూ, ఆటలాడుతూ, పోట్లాడుతూ గడిచిపోయేది నాకు. """,10,70,10,10
"""ఒక్కడినే కూర్చొని కథల్లో లీనం అయ్యి రాసుకునే వాడిని. నేను ఎవరి గురించైనా రాయాలనుకుంటే, ఆ పాత్ర గురించి బాగా ఆలోచించే వాడిని. రెండేళ్ళు ఒకే పని మీద కూర్చోవటం, అమ్మా నాన్నతో తప్ప ఇంకేవ్వరితో మాట్లాడకపోవటం, బయట ప్రపంచాన్ని చూడకపోవటంతో నాలో నాకే ఓ విధమైన మార్పు తెలిసింది. కథలు రాస్తున్నప్పుడు, అందులో పాత్రల గురించి ఆలోచిస్తున్నప్పుడు, ఆ పాత్రలు నాకు ఎదురుగా కనపడేవి. మొదట్లో నిజంగా వచ్చారేమో అని భయపడేవాడిని కాని ఆ తర్వాత తెలిసింది అది కేవలం నా భ్రమని. అవన్నీ నేను సృష్టించిన పాత్రలు కదా, నేను వాటిని అదుపులో పెట్టగలను. అప్పటినుండి అలవాటైపోయింది. అమ్మ నాన్న కు చెప్పలేదు, నాకు ఏదైనా మానసిక రోగం వచ్చిందేమో అని బాధ పడతారని. చాలా రోజుల తర్వాత బయటకి వచ్చాను. """,20,60,10,10
"""సూపర్ మార్కెట్ దగ్గర రాధలా కనిపించిన అమ్మాయి దగ్గరికి వెళ్లి అడిగాను, ఏవండీ మీరు రాధ గారు కదా అని. “సారీ...నా పేరు మీకెలా తెలుసు ?”. సృష్టించినదే నేను కదా అని నాలో నేను నవ్వుకుంటున్నాను. మీకో బావ ఉండాలి, అతని పేరు గోవింద్ కదా. “బావ కాదు, భర్త. అతని పేరు గోవింద్ రాజు. మీకెలా తెలుసు మా గురించి ?”. ఎలా తెలుసంటే...అని చెప్పబోతుంటే వెనుక నుండి ఎవరో కదిలించారు. “మిమ్మల్ని ఎక్కడో చూసినట్టు ఉంది” అని అడుగుతున్నాడు ఓ పోలీస్ ఆఫీసర్. యస్ ఐ అనుకుంటా, నడుము పక్కగా తుపాకీ ఉంది. ఈ పాత్రని నేనెప్పుడు రాయలేదే, పోలీస్ నాకోసం ఎందుకు వచ్చుంటాడు అని నాకు మొదట భయం వేసింది, ఏదైనా తప్పు చేసానేమో అని. అతన్ని ఎక్కడో చూసినట్టు అనిపిస్తుంది కాని గుర్తురావటం లేదు. భయంగా తడబడుతున్న మాటలతో, అవును సార్ మిమ్మల్ని ఎక్కడో చూసినట్టు ఉంది అన్నాను కొద్దిగా కంగారుతో కూడిన స్వరంతో. “మీది స్థంభాద్రి కదా ?”. అవునండి, మీది అక్కడేనా ? “కొత్త తరంగం జూనియర్ కాలేజి కదా నువ్ చదివింది ?” అని మొహం లో ఓ వి",20,60,10,10
"""సర్లే రా, ఇంత చిన్న విషయానికి ఒట్లు అట్లు ఎందుకులే కాని, నేను నీ పోరికి ఇస్తా, నువ్వు నా పోరికి ఇవ్వాలి ఓకే నా అన్నాను. మేము ఇష్టపడ్డ అమ్మాయిలు ఇద్దరు సాయంత్రం సమయంలో కాలేజి కింద ఉన్న బేకరికి వస్తారని అక్కడ ఎదురుచూస్తున్నాం. ముందు వాడు ఇష్టపడిన అమ్మాయి వచ్చింది, నేను వెళ్లి...ఆర్మీ లో సీక్రెట్ ఏజెంట్ లా ఏమి చెప్పకుండా, లెటర్ మా వాడు ఇవ్వమన్నాడు, చదువుకో అని కళ్ళతోనే సైగ చేసి ఇచ్చి వచ్చాను. ఈలోపు నేను ఇష్టపడిన అమ్మాయి వస్తుంది, బా... ఆ అమ్మాయే రా అని చేయెత్తి చూపించా. ఆలోపు వాడు ఇష్టపడిన అమ్మాయి వచ్చి లెటర్ నాకిచ్చి, చాలా బాగా రాసావ్, కాని నాకంటే చిన్నోడివి కదా బావోదు అని చెప్పి, వాడి వైపు చూస్తూ ఓ చిరునవ్వు ఇచ్చి వెళ్ళిపోయింది. అప్పటివరకు టూత్ పేస్ట్ ప్రకటనలో హీరొయిన్ లా పల్లికలించి నవ్వుతున్న మా వాడు, ఒక్కసారిగా పళ్ళు కొరకటం మొదలెట్టాడు కోపంగా. """,20,60,10,10
"""వాడి లవర్ కి ఇచ్చిన లెటర్ లో నా పేరు రాసాను గా అదే కోపం అనుకున్నాను నేను, కాని అది కాదు అసలు కారణం. నేను ఇష్టపడిన అమ్మాయి వాడి చెల్లెలు. అప్పటి వరకు తను వాడి చెల్లి అని నాకు తెలీదు, వాడు ఎప్పుడూ చెప్పలేదు. మరీ ఇంట్లో అందరి గురించి తెలుసుకునేంత దగ్గరి స్నేహం కాదనుకోండి. నాకంటే పెద్దోడే అయినా, ప్రేమలేఖల మూలాన నాకు బాగా దగ్గరివాడు అయ్యాడు. తను వాడి చెల్లి అని తెలిసిన తర్వాత క్షణంలో నేను అక్కడి నుండి మాయం అయ్యాను. ఆ తర్వాత రెండో రోజో, మూడో రోజో వాడు నాకు వార్నింగ్ ఇచ్చాడు అనుకోండి, వాడి చెల్లివైపు చూడొద్దు అని. ఆ వార్నింగ్ ఇచ్చిన తర్వాత లెటర్స్ కోసం కాని, మరే విషయం కోసమనికాని వాడు నేను మాట్లాడుకున్నది లేదు. ఇంటర్ తర్వాత మళ్ళీ ఇప్పుడే వాడిని చూడటం. అప్పుడు వాడి చెల్లికి లైన్ వేశానని ఇప్పుడు లాకప్ లో వేసి కుమ్ముతాడా ఏంటీ అని ఖంగారుగా ఉంది మనసులో ఓ పక్క. నాకు గుర్తొచ్చినా కూడా తెలీనట్టు మాట్లాడుతూ ఎలా తప్పించుకుందామా అని ఆలోచిస్తుంటే, “ఏ మాత్రం మారలే బా నువ్వు, అ",20,60,10,10
"""ఎలా ఉన్నావ్ బా... ఏంటి యస్ ఐ ఆ ?. “అవును బా... ఇక్కడే పోస్టింగ్ ఇచ్చారు.” చాలా మారిపోయావ్ రా, అప్పుడు బక్కగా బిస్కెట్ లా ఉండేవాడివి, ఇంతకీ హరిణి ఎలా ఉంది. పెళ్లి జరిగింది అంట కదా, కనీసం మాటవరసకు కూడా పిలవలే కదా బా. “బా... నీకు తెలీదు రా, మా ఇంట్లో వాళ్లకి కులం అంటే ఎంత పట్టింపో. నువ్వు మా చెల్లిని లవ్ చేస్తున్నావ్ అంటే నాకు హ్యాపీనే బా... కాని ఇంట్లో వాళ్ళు పెద్ద గొడవ చేస్తారు. ఐనా నా చెల్లికి కూడా నీమీద ఎటువంటి అభిప్రాయం లేదు. అందుకే అప్పుడు అలా చేయాల్సి వచ్చింది. మంచి మిత్రుడ్ని కోల్పోవటం ఇష్టం లే బా నాకు.” మంచి మిత్రుడు అనగానే వెనక్కి, పక్కకి చూసాను, ఎవరైనా వచ్చారేమో అని. ఓస్...అది నేనేనా. సరేలే రాసిలేకుంటే ఎవరు మాత్రం ఏం చేస్తారులే. ఏంటి సంగతులు మరి. “నా పెళ్లి బా...” అని చెండాలంగా సిగ్గు పడుతూ ఆహ్వాన పత్రిక తీసి నా చేతిలో పెట్టాడు. ఎవరు బా... ఆ దురదృష్టవంతురాలు అనుకుంటూ పత్రిక తెరిచి చూసాను. అనసూయ, ఏంటి ఆ అమ్మాయేనా? అదే రా, నీకోసం లెటర్ రాసి ఇస్తే, నన",20,60,10,10
"""ఏదైనా సంతోషం బా... అప్పుడు దక్కకపోయినా ఇప్పుడు నీకు నచ్చిన అమ్మాయితో పెళ్లి జరుగుతుంది. వచ్చే వారమే కదా, తప్పకుండా వస్తా. “రావద్దు...నీకు చూపించాలని వచ్చా బా అంతే. నువ్ పెళ్ళికి వచ్చావనుకో...నువ్వు మా చెల్లిని చూస్తూ తనని ఇబ్బంది పెడతావ్, అనసూయ నిన్ను చూస్తూ నన్ను ఇబ్బంది పెడుతుంది, నేను ఎవర్ని చూడాలో తెలీక, దిక్కులు చూడలేక ఇబ్బంది పడాలి అప్పుడు నువ్వు ఎటువంటి ఇబ్బంది, సిగ్గు, మానం, అభిమానం లాంటివి ఇసుమంత కూడా లేకుండా కడుపు పగిలేలా దొబ్బితిని మరీ వెళ్తావ్. అర్ధమైంది అనుకుంటా !!!”. ఆరి చెండాలుడా!... మంచి మిత్రుడు అంటే ఇదేనేట్రా, నువ్వు ఆ రోజు జరిగింది ఏది మర్చిపోలేదు రా. సర్లే ఇద్దరూ సుఖంగా బతకండి, నేను రాన్లె. “నువ్వు వచ్చినా ఆపేయమని మా వాళ్ళకి చెప్తాలే బా...”. ఛీ! అంతగా చెప్పాక కూడా వచ్చే ఎదవ లా కనపడుతున్నానా.""",20,60,10,10
"""“రేయ్...ఓ రోజు మా చెల్లివైపు చూడను అని ప్రమాణం చేసి, ఆ తర్వాత రోజు తనతో మాట్లాడటానికి ప్రయత్నించావ్, నిన్ను నమ్మలేను బా... అందుకే నా జాగ్రత్తలో నేను ఉన్న.” ఆహా... మరి అంత జాగ్రత్త పడే జింకవి నాకు పత్రిక ఇవ్వటం ఎందుకో!... “అను ని నేను పెళ్లి చేసుకుంటున్నా అని తెలిస్తే నీ మొహం ఎలా ఉంటుందా అని చూడాలనిపించింది బా... సర్లే కాని ఇందాక ఏంటి ఒక్కడివే ఎదో మాట్లాడుకుంటున్నావ్ ?” నువ్ వచ్చేముందా, రాధ అని నాకు తెలిసిన అమ్మాయ్ లే. “రేయ్...నేను వచ్చేప్పటికి నీ ఎదురుగా ఒక్కరు కూడా లేరు రా. దూరం నుండి చూసి వస్తున్నా, నీలో నువ్వే ఎదో మాట్లాడుకుంటున్నావ్”. ఓహ్...అంటే రాధ రాలేదా, నేనే ఊహించుకున్నానా అంతసేపు అని మనసులో అనుకుంటూ, అది ఎదో పాట పడుతున్నా బా... హి హి హి. “ఆ నికృష్టపు నవ్వు ఆపరా బాబు, సర్లే మరి నాకు పనుంది వెళ్తున్నా. ఇది నా నెంబర్, ఏదైనా పనుంటే కాల్ చెయ్. పెళ్ళికి రావద్దు చెప్తున్నా !”. నీకో దండంరా వెళ్ళు బాబు, సిగ్గున్నోడు ఎవడైనా వస్తాడా ఇంతగా చెప్పాకా. వెళ్ళు రా",20,60,10,10
"""కాని పెళ్లి చేసుకుంటున్నారు అంటే వాడిది ఆ రోజుల్లోనే ప్రేమ అన్నమాట. బడికి, కాలేజికి మధ్యన వారధి ఇంటర్. బడిలో చదువులు, ఆటలు, అలకలు, పితురులతో జీవితం గడిచిపోతే; ఇంటర్ లో కి వచ్చేప్పటికి ఓ కొత్త అనుభూతి పరిచయం అవుతుంది. ఆ దేవుడు భలే చిలిపివాడండి బాబు, యుక్త వయసులో ఎదో మరిచిపోలేని మాయని పరిచయం చేస్తాడు. ఆ మాయ పంచే మైకంలో అమ్మాయిని చూడగానే అప్పటివరకు తెలీని ఓ ఆకర్షణ లాగేస్తుంటుంది. అప్పటివరకు చదివిన బౌతిక శాస్త్ర నియమాలన్నిటికి నిదర్శనాలు కనిపిస్తుంటాయ్. గురుత్వాకర్షణ శక్తిని మించినది అయస్కాంత శక్తి అని తెలుస్తుంది. గణిత శాస్త్ర సిద్ధాంతాలు తప్పనిపిస్తుంటాయ్, ముఖ్యంగా ఒకటికి ఒకటి తోడైతే రెండు కాదు...ఒక్కటే కదా అనే సందేహం మొదలవుతుంది. రెండేళ్ళు క్షణం తీరిక లేకుండా పుస్తకాలతో మల్ల యుద్ధాలు చేసినా కూడా, మరిచిపోలేని గురుతులను ఎన్నిటినో గుండెల్లో దాచుకునేలా అందిస్తుంది. వీడు రావటంతో ఒక్కసారిగా నా ఇంటర్ రోజులు గుర్తోచ్చేసాయ్. మొహం మీద నవ్వొచ్చేసింది. తర్వాత కొద్దిసేప",20,60,10,10
"""అమ్మ హాల్ లో ఎవరితో మాట్లాడుతుంది, ఇంతకు ముందు చూసినట్టు గుర్తులేదు వాళ్ళని. ఎవరు? అని కనుసైగతో అమ్మని అడిగాను. మా ఇంటి పైకి అద్దెకి కొత్తగా వచ్చిన వాళ్లట. సోఫా కూడా కనపడనంత దిట్టంగా ఉన్నాడు ఒకతను, అతని భార్య పాపం అతనిలో సగం కూడా లేదు. నన్ను చూడగానే ఓ చిన్న నవ్వు నవ్వారు ఇద్దరు. మా అమ్మ పక్కగా కూర్చున్నాను, ఈ లోపు టీ తీసుకోండి అని అడుగుతుంది ఓ అమ్మాయి. మొహం సరిగ్గా చూడకుండానే ఈ కొత్త పనమ్మాయి ని ఎప్పుడు పెట్టావే ? ఖరీదైన బట్టలు వేసుకొని మరీ పని చేస్తుంది అని అడిగాను అమ్మని. “హా హా హా...పనమ్మాయి కాదు! తను వాళ్ళ అమ్మాయి, నేను చేస్తాను అని చెప్పినా వినకుండా చేసుకోచ్చింది, చాలా మంచి పిల్లలా ఉంది, శైలజ అంట పేరు, మీ కాలేజి లోనే ఫైనల్ ఇయర్ చదువుతుంది” అని చెప్పింది అమ్మ. అప్పుడు చూసాను తనని, నా కనులు రెప్పవేయటం మరిచిపోయి తన కనులను సూటిగా చూస్తుంటే, తన కనులు ఎటూ తప్పించుకునే దారిలేక బిత్తరపోయి చూస్తున్నట్టు ఉన్నాయి. ఆ క్షణం నాకు తెలీదు, కృష్ణుడికి రాధలా, మీరా భాయ్",20,60,10,10
"""తన పేరు శైలు. నాకంటే మూడేళ్ళు చిన్నది. అంటే నా కాలేజ్ అయ్పోయి మూడేళ్ళు దాటిపోతుంది అన్నమాట. తను వచ్చాక ఓ ఆరు నెలలు తనతో గడిచిపోయాయ్. మా ఇంటి పైనే కాబట్టి, తనతో మాట్లాడటం, కలవటం పెద్దగా ఇబ్బంది ఏం పడలేదు నేను. తనకీ నేనంటే ఇష్టమే. నా ఇష్టాన్ని చెప్పాను ఒకరోజు, వెంటనే ఒప్పుకుంది. చాలా ప్రేమ ఒకరంటే ఒకరికి. ఆలోచనలు, ఇష్టాలు, బాధలు, అనుభవాలు, జ్ఞాపకాలు, ఇబ్బందులు, కష్టాలు, ఆనందాలు ఇలా అన్నీ పంచుకున్నాం. పెళ్లి గురించిన ఆలోచన వచ్చింది, తనని చేసుకోవటం కంటే ఆనందం ఏముంటుంది నాకు, కాని నాకు కొంత సమయం కావాలి అని అడిగాను. ఎందుకంటే ప్రేమించే సమయంలో ప్రేమొక్కటి ఖర్చు చేస్తే చాలు, ఎన్నో మధురమైన జ్ఞాపకాలు సంపాదించుకోవచ్చు. కాని పెళ్లికి ప్రేమ ఒక అర్హత మాత్రమె, అవసరాలు చాలా ఉంటాయి కదా. అవసరాలు తీరాలంటే ప్రేమ ఖర్చు చేస్తే సరిపోదు, డబ్బు ఖర్చు చేయాలి. డబ్బు ఖర్చు చేయాలంటే ముందు సంపాదించాలి కదా. కాలేజి తర్వాత ఇంట్లో కూర్చొని ఏవేవో రచనలు చేయటం తప్ప, ఉద్యోగం గురించి ఆలోచించలేదు",20,60,10,10
"""ఎప్పటికైనా ఓ పెద్ద రచయితను అవుతానని తెలుసు కాని అదెప్పటికో తెలీదు. రచనలైతే చేశాను కాని వాటి వలన నాకు పైసా రాలేదు. తనకి ఇదంతా చెప్పాను, మొదట్లో తనూ ఒప్పుకుంది. వాళ్ళ ఇంట్లో పెళ్లి సంబంధాలు చూస్తున్నారు. ఓ రెండు సంబంధాలు ఎలాగో తన ప్రమేయం లేకుండా కుదరలేదు. తనకి ఆ తర్వాత కొద్దిగా భయం మొదలైంది ఏమో! నాతో కష్టం అనుకుందో, వాళ్ళ తల్లితండ్రులను కష్టపెట్టకూడదు అనుకుందో, వాళ్ళ ఇంట్లో వాళ్ళు తనని కష్టపెట్టారో ఏమో తెలీదు కాని, మూడో సంబంధం ఒప్పేసుకుంది. వాళ్ళ ఇంట్లో ఏం జరిగిందో చెప్పలేదు కాని మా వాళ్ళని ఇబ్బందిపెట్టలేను అని చెప్పి వెళ్ళిపోయింది. నేనూ తనని ఇబ్బంది పెట్టాలనుకోలేదు. తనంటే నాకు చెప్పలేనంత ప్రేముంది నిజమే, కాని ప్రాధాన్యతలు ఉంటాయి కదా. తనకి నా మీద ప్రేమే, కాని వాళ్ళ ఇంట్లో వాళ్ళంటే ప్రాణం. ప్రాణం, ప్రేమ దేనికి ప్రాధాన్యత ఎక్కువ అనేది నేను చెప్పాల్సిన పనిలేదు కదా.""",20,60,10,10
"""నేను ఎవ్వరిని ఇబ్బంది పెట్టె రకం కాదు, తను నేనంటే ఇష్టం అన్నప్పుడు ఆనందించాను, నా కోసం ఎదురుచుస్తా అన్నప్పుడు మురిసిపోయాను, మా వాళ్ళని బాధపెట్టలేను అన్నప్పుడు గౌరవించాను, తన పెళ్లి అని తప్పకుండ రావాలి అన్నప్పుడు నరకం అనుభవించాను. తనకి పెళ్ళైపోయింది, వాళ్ళ అత్తారింటికి వెళ్ళిపోయింది, వాళ్ళు మా ఇల్లు ఖాళీ చేసి వెళ్ళిపోయారు, నా ఆనందం నన్ను వదిలి వెళ్ళిపోయింది. తను వెళ్ళిపోయాక తెలిసింది శోకం అంటే ఏంటి అనేది. శోకం ముందు ఏడుపు చిన్నగా అనిపించిది. నొప్పి కూడా ఏడిపిస్తుంది మనల్ని, భరించలేని బాధ మాత్రమె శోకం లోకి నెడుతుంది. శోకం చాలా నిశబ్దంగా ఉంటుంది, తట్టుకోలేకపోయాను. వద్దన్నా వచ్చేస్తున్నాయ్ కన్నీళ్లు. చెవులకు పట్టిన నిశబ్దాన్ని కన్నీళ్ళతో కడిగేద్దాం అనుకున్నట్టున్నాయ్ కనులు, వాటికేం తెలుసు పాపం.""",20,60,10,10
"""మనసు మతిస్తిమితం కోల్పోయిందేమో, పని చేయటం లేదు. ఇంతకు ముందులా మందలించటం లేదు, ఆశపెట్టటం లేదు, ఆలోచించటం లేదు, అస్సలు పట్టించుకోవటం లేదు నన్ను. మనసుతో ఎప్పుడూ పోట్లాడే తెలివి ఏం చేయాలో తెలీక బిత్తరపోయింది. ఓ మూడు నెలలు ఏం చేయలేదు, ఏం చేయాలనిపించలేదు. లేస్తున్నా, తింటున్న, పడుకుంటున్నా అంతే. మధ్యలో ఏం జరుగుతుందో తెలీదు. ఈ పరిస్తితిలో ఉన్న నన్ను, మళ్ళీ మాములు లోకం లోకి తీసుకొచ్చింది శ్రీని. చీకటి కౌగిట్లో సేదతీరుతున్న నన్ను, వెలుగు వైపు నడిపించింది. మొదట్లో తట్టుకోలేకపోయాను, తనని తిట్టాను, ఇబ్బందిపెట్టాను, హింసించి ఉంటాను కూడా. కాని తను నన్ను వదలలేదు, నేను మాములుగా అయ్యేంతవరకు తోడుగా ఉంది. ఎలా వదలగలదు, స్నేహం అంటే అంతే మరి. ప్రేమ, స్నేహం రెంటిలో ఏది గొప్ప అంటే, స్నేహం అనే అంటాను నేను. శైలు నన్ను వదిలేసి వెళ్లిందని అని కాదు. """,20,60,10,10
"""స్నేహమే గొప్ప, ఎందుకంటే చాలా మందికి ప్రేమ శోకాన్నే మిగులుచుతుంది కాని ఒక్కరికి కూడా స్నేహం బాధని పరిచయం చేయదు. ప్రేమ వేసే శోకం అనే సంకెళ్ళని తెంచగల ఏకైక అస్త్రం స్నేహమే. శోకం చెరలో బందీగా ఉన్న నా సంకెళ్ళు తెంచిన స్నేహమే శ్రీని...శ్రీనిధి. శైలు గురించి తలుచుకున్న ప్రతీసారి కన్నీళ్లు వచ్చేస్తే, శ్రీని గురించి ఆలోచించిన ప్రతీసారి ధైర్యం వస్తుంది. నేను బాధపడితే ఓదర్చటానికి, నేను ఏడిస్తే ఊరడించటానికి, నేను ఓడిపోతుంటే ధైర్యం చెప్పటానికి, నా కోపాన్ని చల్లార్చటానికి, నా విజయాన్ని అభినందించటానికి, నా ఆలోచనని అర్ధంచేసుకోటానికి మా అమ్మ ఒక్కతే సరిపోదు అనుకున్నాడేమో దేవుడు అందుకే శ్రీని ని పంపించాడెమో అనిపిస్తుంది నాకు. నాకున్న ఒకే ఒక్క క్లోజ్, బెస్ట్, తొప్, డీప్, జాన్ జిగిరి జబ్బ...ఇంకేవైన పదాలు ఉంటె అవన్నీ వాడగల స్నేహితురాలు శ్రీని. """,20,60,10,10
"""శైలు పరిచయం అవ్వటానికి సంవత్సరం ముందు, నా చదువు అయిపోయిన సంవత్సరం తర్వాత పరిచయం అయ్యింది శ్రీని. “మొదటిసారిగా నా ఫ్రెండ్ గాడిని తిడుతున్నప్పుడు చూసాను తనని. పాప చూడటానికి బావుందని...చాలా మర్యాదగా ప్రపోజ్ చేసాడట వాడు పాపం. నాకు వాడు అలా చెప్పాడు కాని, నిజానికి తన దగ్గర పిచ్చిగా వాగాడంటా, మనకి అస్సలు విషయం తెలీక నా ఫ్రెండ్ని తిడుతుందా అని కోపంగా వెళ్లి, ఏంటండీ...మావాడు మర్యాదగా మాట్లాడుతుంటే మీరలా తిట్టడం ఏం బాలేదు అన్నాను నేను. “ఏయ్...వాడేమన్నాడో తెలీకుండా వాగకు.""",20,60,10,10
"""అయినా నువ్వేవడ్రా మధ్యలో”. రా... రా నా ఇది టూ మచ్ అమ్మాయ్, పోనీలే అమ్మాయి కదా అని మర్యాదగా మాట్లాడుతున్నా, అదే అబ్బాయ్ ఐతే వేరేలా ఉండేది విషయం. “ఆహా!... ఏం చేస్తావ్ రా, ముందు మీ వాడు ఏమన్నాడో తెలుసుకోవోయ్, పో...” అని తను బస్సు ఎక్కి వెళ్ళిపోయింది. ఆ తర్వాత మావాడ్ని గట్టిగా అడిగితె చెప్పాడు, చాలా చెండాలంగా మాట్లాడాడు వాడు తనతో. “చాలా రోజులనుండి తిరుగుతున్నా రా దాని వెనుక, అస్సలు పట్టించుకోట్లే. అందుకనే కొద్దిగా కోపం వచ్చి అనుకోకుండా ఎదో అనేశా మామ.” నీ అయ్యరేయ్...ఇదే విషయం నాకు చెప్పాలి కదా మరి. ఎదో పొటుగాడిలా ఆ అమ్మాయి మీదకు వెళ్ళాను కదరా పాపం. అసలు నువ్ ఆ అమ్మాయ్ వెనుక పడుతున్నట్టు తనకు తెలుసా ?. తెలీదు అన్నాడు వాడు. చూడటానికి బావుందని చెప్పి లవ్ చేద్దాం, టైం పాస్ చేద్దాం అనుకున్నాడు వాడు.""",20,60,10,10
"""ఇలాంటివి నాకు నచ్చవు, అందుకే వాడికి ఆ అమ్మాయిని మరచిపోమని చెప్పాను. ఆ తర్వాత రోజు నేను వెళ్లాను తనని కలవటానికి. క్షమాపణలు చెప్పాను, తెలీక జరిగిపోయింది అని. నేను ఫ్రెండ్స్ అని హ్యాండ్ షేక్ కోసమని చేయి చాచాను, తను ok అని చెప్పింది. అదేంటండి పుసుక్కున ఒప్పేసుకున్నారు, ఇంకా ముక్కూ మొహం తెలీని వాళ్ళతో ఫ్రెండ్షిప్ ఏంటని తిడతారేమో అనుకున్నా. “నువ్వు నాకు తెలుసోయ్, నాకు ఎన్ని లెటర్స్ రాసావో నీకే తెలీదు.” అదేంటి !? తనేం చెప్తుందో అర్ధంకాక అడిగాను నేను. “కాలేజి లో నేను మీ జూనియర్ బాబు.” ఓహ్...అర్ధమైంది. కాలేజిలో నిన్ను ఎప్పుడూ చూడలేదే !? “నీకు లెటర్స్ రాయటానికి సమయం ఉండేది కాదు, ఇంకా మమ్మల్ని ఎక్కడ చూస్తావ్ లే. కాని నీకు గుర్తుందా, ఎవడికోసమో నాకు రాసిన లెటర్ లో... హుస్సేన్ సాగర్ కంపుకోడుతుందని ట్యాంక్ బండ్ మీద నడవకుండా ఉంటామా!. మీ అన్నయ్య దిట్టంగా ఉన్నాడని నిన్ను లవ్ చేయకుండా ఉంటామా! అని రాశావ్. నువ్ రాసిన లెటర్స్ అన్నిటిలో ఇదే బిస్కెట్ లైన్ అనుకుంటా. ఆ పోలికేంటి బా",20,60,10,10
"""తను చాలా ముక్కుసూటి మనిషి, లోపలోకటి బయట ఒకటి టైపు కాదు. నాకు అలా ఉండేవాళ్ళంటే చాలా అభిమానం. తనకు నాకు ఆలోచనల స్థాయిలో ఎన్నో సారుప్యాలు, అన్నిటికంటే బాగా కనెక్ట్ చేసిన విషయం ఏంటంటే నేను విపరీతంగా అభిమానించే హీరో కి తనూ అదే స్థాయి అభిమాని. మన దేశంలో రెంటికే లాజిక్లు, రీజన్లు, నిజాలతో కూసంత కూడా అవసరం లేదు. అవి ఒకటి అనుమానం, రెండోది అభిమానం. అనుమానం ఎంత దగ్గరి వాళ్ళని ఐనా ఇట్టే దూరం చేసేస్తుంది. అభిమానం పరిచయం లేని వాళ్ళని కూడా ఆ..ట్టే దగ్గర చేసేస్తుంది. అందులోనా మన తెలుగు వాళ్ళకి హీరోల మీద ప్రేమ మాములుగా ఉండదు కదా, మా వాడి అభిమాని అని తెలిస్తే చాలు అలా! కనెక్ట్ అయిపోతాం. మా క్లోజ్ నెస్ చూసి, మా ఫ్రెండ్ ఒకడు, “ఏంట్రా విషయం” అని వెకిలిగా నవ్వుతూ అడిగాడు. నేను ఏం లేదు ఫ్రెండ్ రా, అని చెప్పినా వినకుండా విసిగించాడు. “అమ్మాయితో ఫ్రెండ్షిప్ ఏంట్రా, అమ్మాయిలంటే అది తప్ప ఇంకేం ఉండదు రా అబ్బాయిలకు, అది కూడా తనలాంటి మాంచి ఫిగర్ జస్ట్ ఫ్రెండ్ అంటే ఎలా నమ్మమంటావ్ !?” అని",20,60,10,10
"""మంచి స్ట్రక్చర్ ఉన్న ప్రతీ అమ్మాయిని అలానే చూడాలా ? తప్పటంలేదు తప్పుగా మాట్లాడుతున్న క్షమించు!...మీ అక్కో చెల్లో ఎంతో సూపర్ గా ఉన్నా తనని వేరేలా చూడలేవ్ గా. ఇది కూడా అంతే రా, తోడపుట్టినవాళ్ళు తప్ప మిగతా అందరిని అలానే చూడాలా?. నీ బూతు బుర్రకి ఆ ఒక్క ఫీలింగ్ ఏ తెలుసేమో, దాన్ని మించినవి, నీకు ఆనందాన్ని ఇచ్చేవి చాలా ఉన్నాయి. వాటి గురించి తెలిసిన వాళ్ళకు నీకు తెలిసిన ఆ ఒక్క ఫీలింగ్ తుచ్చంలా అనిపిస్తుంది. వాటి గురించి నీకు చెప్పాలని నాకూ ఉంది, కాని అర్ధం చేసుకునే తెలివి నీకులేదు. నువ్వు యాభై ఏళ్ళ తర్వాత కలిసినా మేము ఇలాగే క్లోజ్ గా ఉంటాం. ఫ్రెండ్ అంటేనే అది రా.... వాడికి అర్ధం అయినట్టు లేదు, నేను చెప్పాల్సింది చెప్పేసి అక్కడి నుండి వెళ్ళిపోయాను.""",20,60,10,10
"""తను దూరంగా ఉండి విన్నట్టు ఉంది “థాంక్స్ రా బాబు. నువ్వు కూడా అందరిలా చేప్తావేమో అని భయమేసింది” అని కంట్లో లైట్ గా కనీళ్ళతో చెప్పింది తను. హేయ్...మా శ్రీనిగాడు కూడా మాములు అమ్మాయిలా ఫీల్ అవుతున్నాడే అని నవ్వుతూ అంటుంటే తనూ నవ్వుతుంది. ” శైలు కలిసే సమయానికి శ్రీని పై చదువులకోసం వేరే దేశం వెళ్ళింది. శైలు గురించి శ్రీనికి అన్నీ తెలుసు. ఆ దేవుడికి అన్నీ తెలుసు కదా, అందుకే నేను బాధలో ఉన్నానని తనకి సెలవలు ఇప్పించి ఇక్కడికి పంపించాడేమో. నన్ను మళ్ళీ మామూలుగా మార్చేసి వెళ్ళిపోయింది తను. ఆ తర్వాత శైలు గురించి మర్చిపోయి, సెట్టిల్ అవ్వాలని నిశ్చయించుకున్నాను. సీరియస్ గా సినిమాల కోసం కథలు రాయటం మొదలెట్టాను. సినిమా కథల ప్రయాణం అటువంటి గమ్యానికి చేరుస్తుందని కలలో కూడా ఊహించలేదు నేను. """,20,60,10,10
"""శైలు పరిచయం అవ్వకముందు నా రూమ్ లో కూర్చొని ఏదోటి ఆలోచిస్తూ, తట్టింది రాసుకుంటూ ఉండేవాడిని ఆనందంగా. తను వెళ్ళిపోయాక అదే రూమ్ లో కూర్చొని, ఏమి ఆలోచించలేక చాలా రోజులు దిక్కులు చూస్తూ గడిపేశాను. అప్పటివరకు నాకు నచ్చిన కథలు రాసుకున్న నేను, మొదటిసారి ఒక సినిమా కోసం కథ రాయాల్సి వచ్చింది. మా మావయ్య కి తెలిసిన ఒక సహాయ దర్శకుడు తనకోసం ఓ కథ రాయమని చెప్పాడు. నా కోసం రాసుకున్న కథలు ఎలా అయిన రాయొచ్చు, తెలుగు పద ప్రయోగాలు అన్ని వాడేయోచ్చు, పేరాలు పేరాలు సంభాషణలు రాసుకోవచ్చు, అంతరిక్షానికి నిచ్చెన వేసి ఎక్కి వెళ్ళొచ్చు అన్నిటికంటే ముఖ్యంగా నాకు నచ్చింది నేను రాసుకోవచ్చు కాని సినిమా కథలంటే అలా కాదు. నాకు నచ్చింది నేను రాసిస్తా అంటే కుదరదు, సవాలక్ష మందికి సంతృప్తిపరచాలి. అందరికంటే ముందు కథ.""",20,60,10,10
"""కథానాయకుడికి నచ్చాలి, ఆ తర్వాత లక్ష్మీదేవిని ఖర్చుచేసే నిర్మాతకు నచ్చాలి, ఆ తర్వాత ఆయన బంధువులకు, వారి సిద్ధాంతికి, వాళ్ళింట్లో అందరికి నచ్చాక చివరిగా దర్శకుడికి నచ్చాలి. దర్శకుడి ఆలోచనలు, కథానాయకుడి అభిమానుల అంచనాలు, నిర్మాత ఆర్ధిక లెక్కలు అన్నీ గీసిన చట్రంలో బందీగా ఉంటూ వాటి అంచులు దాటకుండా సినిమా చూసే ప్రేక్షకుడికి నచ్చేలా కథను రాయటం అంటే మామూలు విషయం కాదు. అప్పటివరకు సినిమా అంటే కొద్దిగా చిన్న చూపు ఉండేది నాకు, ఏముంది ఏదోటి రాస్తారు, నచ్చింది తీస్తారు, థియేటర్స్ లో వేస్తారు అనుకునేవాడ్ని. కాని సినిమా తీయటం మామూలు విషయం కాదు, కొన్ని వందల మంది శ్రమ ఫలితమే సినిమా. కథానాయకుడు ఒక్కడే కనిపిస్తాడు కాబట్టి అతనికి ఎక్కువ అభిమానులు ఉండొచ్చు, కాని అతన్ని అంతమంది అభిమానుల దగ్గరికి చేర్చేందుకు చాలా మంది అహర్నిశలు కష్టపడతారు. ఆ కష్టాన్ని దగ్గరినుండి చూసేప్పటికి నేను రాయలేనేమో అన్న భయం మొదలైంది. ఏదోటి రాయాలంటే ఏదైనా రాయొచ్చు, కాని ఇలానే రాయాలి ఇదే రాయాలి అంటేనే ఏది ర",20,60,10,10
"""నాకు ఇది తప్ప ఇంకేంరాదు, నేను ఇక్కడ తప్ప ఇంకెక్కడా ఉండలేను, కాబట్టి అలవాటు చేసుకోవాలి. భయం బెదురూ కాస్తా ఆసక్తి అవసరం కింద మారిపోయాయ్. సినిమాకి కథ కంటే ముఖ్యం కథనం, నువ్వు తీసిన కథనే ఎన్ని సార్లు కథనం మార్చి తీసిన చూస్తారు. చిన్న విషయం మనసులో ఉంచుకుంటే చాలు, ఒకే కథని కథనం మార్చి నచ్చేలా తీస్తే 100 సినిమాలైన చూస్తారు, హిట్ చేస్తారు. ఆ సహాయ దర్శకుడు నాకు చాలా సహాయం చేసాడు, కథ, కథనం, మాటలు సినిమాకు తగ్గట్టుగా ఎలా రాయాలో నేర్పించాడు. నా మీద నాకే నమ్మకం కుదిరాక రాసిన మొదటి సన్నివేశం... హీరో వాళ్ళ అమ్మమ్మ వాళ్ళ ఊరిలో, హీరో చినప్పుడు వాళ్ళ మావయ్యలు వాళ్ళ నాన్నని అవమానించి పంపిస్తారు. హీరో వాళ్ళ అమ్మకి రావాల్సిన ఆస్తి అంతా వాళ్ళ మావయ్యల దగ్గరే ఉంది. ఆ తర్వాత 15 ఏళ్ళు హీరో వాళ్ళు, వాళ్ళ అమ్మమ్మ వాళ్ళ ఇంటికి వెళ్లలేదు. """,20,60,10,10
"""ఏళ్ల తర్వాత వాళ్లకు కావలిసిన మనిషి చనిపోతే చూడటానికి వెళ్తాడు హీరో, వాళ్ళ అమ్మతో కలిసి. శవం మీద దండ వేసి, ఓ పక్కగా నిల్చొని చూస్తుంటాడు హీరో. హీరో వాళ్ళ అమ్మ ఏడుస్తూ ఉంటుంది. దహనం ముగిసాక అందరూ, చనిపోయిన వాళ్ళ ఇంటి దగ్గర నిల్చొని మాట్లాడుకుంటుటారు. పక్కన ఉన్న వాళ్ళందరూ వాళ్ళ అమ్మని కుశల ప్రశ్నలు వేస్తుంటారు, మీ భూమికి బాగా ధరొచ్చింది ఎపుడు తీసుకుంటున్నావ్, దగ్గరలో రోడ్ పడుతుందంట ఇలా హీరో అమ్మకి గుర్తులేని విషయాలు గుర్తుచేస్తున్నారు వాళ్ళు. అప్పుడు వస్తారు హీరో వాళ్ళ మావయ్య వాళ్ళు. అక్కడ ఉన్న వాళ్ళు మాట్లాడే మాటలు విని, హీరో వాళ్ళ అమ్మని ఉద్దేశించి “ఇంతకాలం లేని సంత ఇప్పుడెందుకు వచ్చిందో ఉన్నపళంగా.""",10,70,15,5
"""రామయ్య మావని చివరిసారి చూడాలన్న ఆరాటంతోనా, ఆస్తి రాకుండా పోతుందన్న బాధతోనా!? ఐనా అప్పుడు నయాపైసా మాకొద్దు అని బిగించుకు వెళ్ళిపోయిన మనుషులు; ఇప్పుడు పనికిమాలిన వాళ్ళతో మాట్లాడించటం ఏంటో! సిగ్గులేని జన్మ కాపోతే.” హీరోకి కోపం వస్తుంటుంది కాని ఏం మాట్లాడద్దు అని ఆపుతుంది వాళ్ళ అమ్మ. ఈ లోపు పక్కన ఉన్న ముసలి పెద్దావిడ హీరో మామయ్యతో “అదేంట్రా అలా అంటావ్!? ఎంత కాదన్న ఆస్తి దానిది; మీ నాన్న కట్నం కింద ఇచ్చిన ఆస్తి, వాళ్ళు వద్దన్నా అది వాళ్ళకే దక్కుతుంది ” అని ఇంకేదో చెప్పబోతుంటే “మధ్యలో నీకెందుకే ముసలిముండా!!” అంటూ కోపంగా అరుస్తూ చేయెత్తి కొట్టబోతాడు హీరో వాళ్ళ మామ. అప్పటివరకు ఏం మాట్లాడకుండా చూస్తూ నిల్చున్న హీరో, కొట్టబోతున్న వాళ్ళ మామ చేయిని ఆపుతాడు, అప్పుడే వర్షం మొదలవుతుంది. అప్పుడు హీరో “వద్దూ...వద్దు మావయ్యా! అలా మాట్లాడటం తప్పు!!! చుట్టరికం మీద గౌరవం తో నాన్న ఆ రోజు ఏం మాట్లాడలేదు, రక్తం మీద ప్రేమతో అమ్మ ఈ రోజు ఏం మాట్లాడలేకపోతుంది. నాకు చుట్టరికం మీద నమ్మ",5,60,30,5
"""నాన్న మాట మీద గౌరవం, అమ్మ మీద ప్రేమ వలన మిమ్మల్ని ఏం అనలేకపోతున్నాను. సహనాన్ని చేతగానితనం లా చూడొద్దు, బలం లేని వాళ్ళమీద చేయెత్తోద్దు, వదిలేసిన వాటి గురించి రాద్ధాంతం వద్దు. ఇది సమయం కాదు...మాకా అవసరం కూడా లేదు.” హీరో ఇలా చెప్తుంటే వాళ్ళ మావయ్య మనిషి ఒకడు కొట్టడానికి వస్తాడు, వాడి వైపు కోపంగా చూస్తూ “చెప్తే అర్ధం కాదేంట్రా మీకు...” అని ఆ తర్వాత సింపుల్ ఫైట్ అన్నమాట. నేను అలా రాసాను సన్నివేశం. కాని దర్శకుడు వచ్చి మరీ క్లాసుగా ఉంది మన హీరో భీకరమైన మాస్ అభిమానులు ఉన్నవాడు, కొంచెం మాస్ గా అంటే రేయ్... చంపేస్తా లాంటివి వాడుతూ మార్చు అని సలహా ఇచ్చారు. అతనేం చేస్తాడు పాపం, హీరో కి నచ్చిన విధంగా రాయకపోతే సినిమా పోతుందేమో అన్న భయం అతనిది. దర్శకుడి కోసం హీరో సంభాషణని “రేయ్...చంపేస్తా! నిన్ను కాదు నీలోపల మా ఆస్తిపై ఉన్న కోరికని. మా నాన్న మంచితనాన్ని పిరికితనం అనుకున్నారు, అప్పుడు వెళ్ళగొట్టారు, తలదించుకు వెళ్ళిపోయాం.""",10,50,35,5
"""ఇప్పుడు కూడా అలానే ఉంటుంది అనుకోకు. ఆస్తి నాది, ఎప్పటికైనా నాదే. గుర్తుపెట్టుకో...నీ కూతురికి మొగుడ్ని అవుతా, నీకు రంకుమొగుడ్ని అవుతా.” ఈ లోపు వేరే వాడు కొట్టటానికి వస్తుంటే... “రేయ్...కొడితే కుట్లేయటానికి డాక్టర్ కూడా భయపడతాడు. పో...”. మార్చిన తర్వాత దర్శకుడికి నచ్చింది, కాని నిర్మాతకు నచ్చలేదు. కొద్దిగా మార్చితే బావుంటుంది అన్నాడు. దర్శకుడికి ఇష్టం లేకపోయినా పెద్ద నిర్మాత కాబట్టి కొద్దిగా మార్చు, ఇంకొంచం మాస్ కావాలి అన్నాడు. హ్మ్మ్...ఒప్పుకున్నాక తప్పుతుందా అనుకోని, మార్చటం మొదలెట్టాను. ఈసారి డైలాగ్ చెప్పకుండా ముందే కొట్టేస్తాడు హీరో. వాళ్ళ మామయ్యా కింద పడిపోతాడు. అప్పుడు హీరో గారి డైలాగ్ అన్నమాట. “మా నాన్నని మోసం చేసి వెళ్ళగొట్టారు. ఇస్తా దెబ్బకు దెబ్బా, మాటకు మాట, అవమానానికి అవమానం తిరిగి లెక్క చెల్లిస్తా. నిన్ను ఇప్పుడు కొట్టలేదు, జస్ట్ నెట్టాను అంతే. నెడితేనే నెల నాకేసావ్, కొడితే బాల్చి తన్నేస్తావ్. గుర్తుపెట్టుకో నేను దేవ్...జైదేవ్...ఆయన కొడుకునే. న",5,40,50,5
"""కోపంగా వాడి వైపు చూస్తూ “దా...రా రా...దమ్ముంటే టచ్ చెయ్ కొడకా !!” అని వార్నింగ్ ఇస్తాడన్నమాట. ఇది అందరికి నచ్చింది, ముఖ్యంగా దేవ్ జైదేవ్ అనేది, రంకుమొగుడ్ని అనేది, టచ్ చెయ్ కొడకా అనేది బాగా నచ్చేసిందట అందరికి. అక్కడ ఉన్న వాళ్ళందరికీ నచ్చింది నాకు తప్ప. నాకు నచ్చిందో లేదో ఎవడికి కావాలి, డబ్బులిచ్చారు వాళ్ళకి నచ్చినట్టు రాసివ్వాలి అదే కదా నా పని. దర్శకుడికి ఒక్కసారి చెప్పా అది బాలేదు, మొదటి వెర్షన్ ఏ బావుంది కదండీ అని, ఇక్కడ నా మాటకే విలువలేదు ఎక్కువ ఆలోచించకు అని చెప్పాడు. మేనమామని రేయ్ అనటం ఏంటి, రంకుమొగుడు అవ్వటం ఏంటి, కొడకా ఏంటి...ఏం రాస్తున్నాను నేను... కూటి కోసం తప్పదు కదా అనిపించింది. చాలా వాటిని కాదు, కాదు నేను రాసిన సన్నివేషాలు అంతే ఉన్నాయి కాని సంభాషణలు అన్నిటిని మార్చేసాం. మాస్ మాస్ మాస్ ఎవ్వడి నోట విన్నా ఒకే మాట, మాస్. ఏంటో మారి ప్రేక్షకులు మాస్ క్లాసు ఏంటో నాకు అర్ధం అవ్వలేదు. """,5,60,30,5
"""మాస్ కి తగ్గట్టు మార్చాను అన్నిటిని ప్రేమతో సహా. హీరొయిన్ కి హీరో ప్రేమ గురించే తెలిపే సన్నివేశం... ఇందులో హీరో, హీరొయిన్ ఇద్దరూ బాగా చదువుకున్న వ్యక్తులు. ఒకే ఆఫీస్ లో వర్క్ చేస్తారు అన్నమాట. హీరో: “నువ్వు జాయిన్ ఐన మొదటి రోజు చూసాను, నా గుండెలో గంటలు మోగలేదు, నా కళ్ళలో మెరుపులు మెరవలేదు కనీసం నా సిస్టం హాంగ్ అవ్వనూ లేదు. కాని బాగా దగ్గరి వ్యక్తిలా అనిపించావ్. చూడాలనిపించేది, మాట్లడలనుకునేవాడ్ని, నీతో సమయం గడపాలి అనిపించేది. నువ్వు చాలా అందంగా ఉంటావ్. అంతకంటే మంచి వ్యక్తిత్వం కలిగిన అమ్మాయివి. నాకు నా మనస్తత్వానికి దగ్గరగా ఉన్నావ్. నువ్వు ఒప్పుకుంటే మీ వాళ్ళతో మాట్లాడుతా, మన పెళ్లి గురించి.” దర్శకుడు ఇచ్చిన సలాహాలు చొప్పించిన తర్వాత వెర్షన్ - హీరో: “నువ్ జాయిన్ ఐన రోజు 18 డిగ్రీస్ ఏసి లో కూడా నాకు చెమటలు పట్టేసాయ్, నా ఫోన్ రింగ్ టోన్ నీ నవ్వు ముందు నిలబడలేక సైలెంట్ లోకి వెళ్ళిపోయింది, నా డెస్క్టాప్ వాల్ పేపర్ నీకంటే అందంగా లేదని బాధతో లాక్ చేసుకుంది, నీ క",10,50,35,5
"""అప్పుడే నీకు పడిపోయా, నీ మాటల మత్తులో మునిగిపోయా, నీ వెనుక పరిగెత్తలేక నా ఊహలు అలసిపోయాయ్. నువ్వంటే నాకిష్టం, నీకోసం మేనేజర్ ని అయినా ఎదిరిస్తాను, చైర్మెన్ ని అయినా బెదిరిస్తాను. ఐ లవ్ యు.” నిర్మాత ఇచ్చిన సలహాలు + హీరో మాస్ అభిమానుల ఆశలు కలిపినా తర్వాత వెర్షన్- హీరో: “ఇదిగో నిన్నే...మరీ ఓ తిప్పుకోమాక. నువ్ జాయిన్ ఐన రోజే నిన్ను ఇష్టపడ్డా. ఆ తర్వాత నుండి నీ వెనుక తిరుగుతున్నట్టు నీకు తెలుసు. నీకోసం ఎవ్వడి సిస్టం హాంగ్ చేయటానికైనా, బాటరీ బ్లాస్ట్ చేయటానికైనా నేను సిద్ధం. నేనంటే నీకూ ఇష్టమే కదా, బయటకి చెప్పటానికి ఎందుకు అంత ఎదవ మొహమాటం. మన పిల్లలకు పేర్లు కూడా పెట్టేసా.""",15,40,30,15
"""మీ అమ్మా బాబులు గురించి మర్చిపో...నీకు నేనే మొగుడ్ని అని ఫిక్స్ అయిపో. ఏంటి...ఆ !” చివరిగా రాసిన వెర్షన్ నిర్మాత కి బాగా నచ్చింది, అంటే అందరికి నచ్చినట్టే. ఈ విధంగా రాయటానికి నాకు మనసొప్ప లేదు, కాని తప్పలేదు. అందరిని తృప్తి పరిచేలా రాసాను. సినిమా విడుదలయ్యింది. పెద్ద హిట్ అయ్యింది,కాని నాకు ఏ మాత్రం ఉపయోగపడలేదు. ఓ పెద్ద రచయిత పేరు వేస్తే బిజినెస్ ఎక్కువ జరుగుతుందని అతని పేరు వేసారు. నాకు పెద్దగా బాధేం అనిపించలేదు, ఎందుకంటే అందులో అన్నీ నేను రాసినవి కాదు వాళ్ళు రాయించుకున్నవి కదా. ఇలా నాలో నేను రాజీ పడుతూ ఇంకొన్ని సినిమాలకు పని చేసాను. """,20,30,40,10
"""కొన్ని పెద్ద హిట్ అయ్యాయి, కొన్ని పోయాయి కాని నేనెప్పుడు ఫెయిల్ అవ్వలేదు. ఓ మూడు సంవత్సరాలు సినిమాకు నాకు మధ్య ఆలోచనల పరంగా యుద్ధం జరిగింది. ఈ మాస్, క్లాసు, బిజినెస్, హీరో, దర్శకుడు, నిర్మాత ఇంతమంది ఆలోచనల మధ్య నేను లేకుండా పోతున్నాను అనిపించింది. డబ్బులు బానే ఉన్నాయ్, కాని మనశ్శాంతి, సంతృప్తి, సంతోషం లేవు. పస్తులు పడుతూ బతకొచ్చు కాని రాజీ పడలేను అనిపించింది. కొన్నేళ్ళకు వెనక్కి చూస్తే నేను ఉండను, నా జీవితం లో నేను లేకుంటే ఎందుకు ఇంత పోరాటం అనిపించింది. సినిమాలు వదిలేద్దాం అనే నిర్ణయానికి వచ్చాను, వదిలేద్దాం సరే మరి వదిలేసి ఏం చేస్తావ్""",10,50,30,10
"""సినిమాలకు పనిచేయటం నావల్ల కాదండీ అని, నాకు ఎంతో సహాయం చేసిన ఆ దర్శకుడికి చెప్పి ఇంటికి వెళ్లాను. వెళ్ళగానే అమ్మకి చెప్పాను...ఎందుకూ అని అడగలేదు, తర్వాత ఏం చేస్తావ్ అని ఆరాలు తీయ్యలేదు, ఎమన్నా తిన్నావా ఏం చేయమంటావ్ అంది. అప్పుడే నాన్న వచ్చారు, ఇంత బాధ్యతా రాహిత్యంగా ఉంటె ఎలా, ఇప్పుడు ఏం చేస్తావ్ ఇంట్లో కూర్చొని, సినిమాలకు ఏమైంది బాగానే సంపాదిస్తున్నావ్ కదా, అసలు ఎందుకు వచ్చావ్, వచ్చేసావా పంపించేసారా ? నీకు నచ్చిన పనే కాదా? ఇలా ప్రశ్నల వర్షం కురిపించారు నాన్న. నేనేం మాట్లాడలేదు, ఆయనా ఇంకేం మాట్లాడకుండా వెళ్ళిపోయారు. ఆ తర్వాత చాలా కాలం ఆయన నాతో మాట్లాడలేదు. నేను ఎవ్వరితో మాట్లాడలేక పోయాను. సరిగ్గా ఏడాది ఏమి చేయకుండా ఉండిపోయాను. చాలా రోజులు ఏం చేయాలో తెలీలేదు. ఒకరోజు అర్ధరాత్రి మెలుకువ వచ్చింది. కిటికీ లో నుండి ఆకాశాన్ని చూస్తూ కూర్చున్నాను.""",5,70,20,5
"""ఏమైందో తెలీలేదు కాని అసలు నీ లక్ష్యం ఏంటి అని అడిగినట్టు అనిపించింది. చుట్టూ చూసాను ఎవరూ లేరు. మళ్ళీ తదేకంగా అంతులేని శూన్యాన్ని దాచుకున్న ఆకాశంలో, శూన్యానికి మూలాన్ని వెతుకుతున్నాను. మళ్ళీ అదే ప్రశ్న వినిపించింది, నీ లక్ష్యం ఏంటి అని. గది మొత్తం చూసాను ఎవ్వరూ లేరు, కిటికీ లో నుండి చూసాను, బయట కూడా ఎవ్వరూ కనిపించటం లేదు. గుండె బరువుగా అనిపిస్తుంది, లోపల నుండి ఎవరో బయటకి రావాలని తాపత్రేయ పడుతునట్టు తెలుస్తుంది. కళ్ళు మూసుకున్నాను, మంచం మీద పడుకున్నాను, అప్పుడు అర్ధం అయ్యింది ఆ ప్రశ్న బయట ఎక్కడ్నుండో వస్తుంది కాదు, నా లోపలి నుండే వస్తుంది. నన్ను నేను ప్రశ్నించుకుంటుంన్నాను.""",10,60,20,10
"""సమాధానం చెప్పకుండా దాటేద్దాం అనే అవకాశం లేకుండా పోయింది. ఎందుకంటే అడిగేది నేనే, అడుగుతుంది నన్నే, చెప్పాల్సింది నేనే, చెప్పేది నాకే. నాకేం సమాధానం చెప్పాలో తెలీదు, ఎందుకంటే అప్పటివరకు ఆ ప్రశ్న నాకు ఎప్పుడూ ఎదురవ్వలేదు, నన్ను నేను ఎప్పుడూ ప్రశ్నించుకోలేదు. మొదటిసారి కలిగింది, వదలకుండా మెదులుతూనే ఉంది. కొన్ని రోజులకు ఆ ప్రశ్నకు సమాధానం వెతకటం మానేసి, నన్ను నేను వెంబడించటం మొదలెట్టాను. నేనో పెద్ద రచయితను అవ్వటమే నా లక్ష్యం అని నన్ను నేను సమాధాన పరుచుకున్నాను. ఆ వెంటనే ప్రశ్నల పరంపర అసలు నువ్వెవరు, ఎక్కడి నుండి వచ్చావ్, ఎక్కడ ఉన్నావ్, ఎక్కడికి వెళ్తున్నావ్, ఎక్కడికి వెళ్ళాలి...అంటూ నా మనసుని ఉక్కిరి బిక్కిరి చేస్తున్నాయ్. ఏమవుతుంది నాకు అనే భయం, పిచ్చోడ్ని అవుతున్ననేమో అన్న బాధ, నేనెవరో తెలుసుకోవాలన్న కుతూహలం, ఏమి చేయలేని నిస్సహాయత అన్ని భావాలు ఒకేసారి దండయాత్ర చేస్తున్నాయ్ నా పైన.""",5,70,15,10
"""ఆలోచనల అంతు చూస్తే కాని నాకు మనశాంతి ఉండదని నిశ్చయించుకున్నాను. ఆలోచనల వెనుక అలుపులేని ప్రయాణం సాగించాను. ఊపిరి తీసుకోవటం మర్చిపోయి ఊహల ఊసులకు ఊ కొడుతూ కూర్చున్నాను. అంతరిక్షం చూసాను, పాతాళానికి వెళ్లాను నాలో నేను. తిరిగాను కొన్ని వేల మైళ్ళు...కాలు కదపకుండానే నాలో నేను, వెతికాను అంతులేని సమాధానాలు...ప్రశ్నలు తెలీకుండానే నాలో నేను, చూసాను వర్ణించలేని అద్భుతాలు...కళ్ళు తెరవకుండానే నాలో నేను, విన్నాను నాకే తెలీని ప్రవచనాలు...పెదాలు పలకకుండానే నాలో నేను, స్పర్శించాను సుందరమైన స్వప్నాలు...చేతులకు చెప్పకుండానే నాలో నేను. ఎదుటివారికి కనిపించేలా ఏమి చేయాలేదు, నాకే కనిపించకుండా ఎన్నో చేసాను నాలో నేను. నాలోకి నేను ప్రయాణం మొదలెట్టిన మొదట్లో చాలా వింతగా అనిపించింది, అంతా గాడాంధకారం. అంతర్మధనం మొదలింది, పూర్తయ్యేప్పటికి మొత్తంగా మారిపోయింది నేను అనుకునే మూలం. """,10,50,30,10
"""చిన్నప్పటి భయాల దగ్గరినుండి, చేసిన తప్పులు, చెప్పిన అబద్దాలు, చేసిన చెడ్డ పనులు, విన్న చెడు మాటలు, కలిగిన చెడ్డ కోరికలు, గుర్తుచేసుకోవటానికి కూడా ఇష్టపడని విషయాలు పలకరిస్తున్నాయ్ నన్ను, అసహ్యం కలిగించే ఆలోచనలు ఎదురవుతున్నాయ్ నాకు. ఇవన్నీ చూస్తుంటే నేనేనా ఇవన్నీ చేసింది, ఇంత దిగజారుడు మనిషినా నేను, అంత మూర్కత్వం ఉందా నాలో అనిపించింది. వీటిని తట్టుకొని దాటి ముందుకు వెళ్ళిన తర్వాత నేను చేసిన మంచి పనులు, గడిపిన ఆనంద క్షణాలు, తలుచుకొని మురిసిపోయే జ్ఞాపకాలు ఇవన్నీ ఎదురయ్యాయి. వాటిని చూసినప్పుడు ఇంత మంచివాడినా, ఇంత ఆనందంగా ఉన్నది నేనేనా అనిపించింది. కొన్నిసార్లు గొప్పవాడిగా, మరికొన్నిసార్లు పిరికివాడిగా కనిపించాను నాకు నేను. వీటి మత్తులోకి జారిపోకుండా తప్పించుకొని ముందుకు వెళ్తుంటే, నేనెవరు అనే ప్రశ్న ఎదురైంది. ఆ ప్రశ్నకు సమాధానం కోసం వెతుకుతూనే ఉన్నాను, ఇప్పటికీ దొరకలేదు. ఒక్క ప్రశ్న నా ఆలోచనా విధానాన్ని మార్చేసింది. నన్నే నాకు కొత్తగా పరిచయం చేసింది. నేనెవరు అం",5,60,25,10
"""నేనో మనిషిని, జంతువుని, చెట్టుని, పుట్టని, నీటిని, నేతిని, స్మశానాన్ని, దేవాలయాన్ని, చలనం లేని రాతిని, అచంచలమైన ఆలోచనని, అంతులేని ఆశని, చావులేని కోరికని, ఆపలేని ఆవేశాన్ని, పనికిరాని విద్వేషాన్ని, తోడురాని రక్తసంబంధాన్ని, కానరాని ప్రాణాన్ని, చూడలేని భావాన్ని, వీడిపోని భయాన్ని, కాదనలేని మొహమాటాన్ని, వద్దనకూడని ఆశీసుని, లాభంలేని లోభాన్ని, ఉపయోగంకాని ద్వేషాన్ని, అంటరాని అంతరాన్ని, నిజంకాని ప్రపంచాన్ని, అనుచుకోలేని కామాన్ని, దాచుకోలేని ప్రేమని. అన్నీ నేనే, అన్నిటా నేనే, అందరిలో నేనే, అంతటా నేనే, ఆది నేనే, అంతం నేనే, జీవం నేనే, శవం నేనే, ప్రాణం నేనే, చావు నేనే, దైవం నేనే, దయ్యం నేనే. నీటి బుడగని, ఏటి పరుగుని, ఓటి కుండని, ఉట్టి బండని, పగటి వెలుగుని, చీకటి నలుపుని, సాటి మనిషిని, తోటి వ్యక్తిని, కాటి సొత్తుని, మేటి మత్తుని, నిన్నటి గుర్తుని, రేపటి ఆశని, నేటి నిజాన్ని.""",10,50,30,10
"""నేనో సముద్రాన్ని, తీరం వెంబడి నడిచేవాడికి అల్లకల్లోలం లా కనిపించే అలలు తప్ప ఇంకేం తెలీనట్టు, నా గురించి దూరంగా ఉండి చూసేవాడికి ఏమి తెలీదు. సముద్రం మధ్యలో కి వచ్చినప్పుడు అలల తాకిడి తగ్గినా ప్రశాంతమైన గంభీరాన్ని తట్టుకోలేనట్టు, నాతో తిరుగుతున్నంత మాత్రాన నా అసలు స్వరూపం తెలుసుకోలేరు. సముద్రం అసలైన అందం లోపలకి వెళ్తే కాని అర్ధంకానట్టు, నా గురించి అసలు నిజం నా ఆలోచనల లోతు తెలిస్తే కాని అర్ధం చేసుకోలేరు. నేనో అడవిని, చూడటానికి ప్రశాంతంగా కన్పిస్తున్నా క్రూర మృగాలు, సాదు జంతువులు రెంటిని కలిగి ఉనట్టు, నాలోనూ ఇద్దరు మనుషులు ఉంటారు. నేను పట్నాన్ని, అందమైన బాహ్య అలంకారాలతో ఊరిస్తునట్టు, నా రూపం ఆకర్షిస్తుంది. నేను పల్లెని, కపటం తెలీని అమయాకత్వం వెల్లివిరిచినట్టు, నా అంతరంగం అంత సుందరంగా ఉంటుంది.""",5,70,20,5
"""నేనెవరు అనే ప్రశ్నకోసం నన్ను నేను మదించి, శోధించి, వేధించి, చేధించగా వచ్చిన సమాధానం అది. అన్నీ నేనే అన్న ఊహే ఎంతో ఉల్లాసంగా అనిపించింది. అన్నీ నేనే అయినప్పుడు, నాది కాదన్న బాధ ఉండదు, నాకు దక్కదన్న ఏడుపు లేదు, నన్ను వీడిపోతుందేమో అనే భయం కలగదు. నాలో నేను చేసిన ఈ ప్రయాణంలో ఎన్నో మర్చిపోలేని మజిలీలు, జ్ఞాపకాలు, భయాలు, అనుభూతులు సంపాదించుకున్నాను. అన్నిటికంటే చావు గురించి ఆలోచిస్తుంటే నాలో నేను మళ్ళీ పుట్టినట్టు అనిపించింది. మనషుల మధ్య లేనిపోని అంతరాలు, కానరాని కంచెలు, పనికిరాని విద్వేషాలు ఎందుకు అనిపించింది. ఖాళీ కడుపుని చూసి కన్నీరు కార్చని కులం, మాడిపోతున్న బతుకులని బతికించలేని మతం ఎవ్వరికోసం. చచ్చిపోతే అన్న తలపే మనిషిని మళ్ళీ పుట్టిస్తుంది, కొత్త ఆలోచన కలుగుతుంది.""",10,60,20,10
"""ఒక్క ఆలోచన...కులాల కంపుని సంప్రోక్షణ చేసి మరీ కడిగేస్తుంది, మతాల మత్తుని మడికట్టుకొని మరీ తుడిచేస్తుంది. మనిషికి మించిన మతం లేదు, కలిమిని తుంచేది కులం కాదు అని తెలిసేలా చేస్తుంది. ద్వేషాలు, ఆరాటాలు, విద్వేషాలు, ఆవేశాల అర్ధంలేని ఉద్దేశాలను ఆవిరి చేసేస్తుంది. బతకటం మానేసి జీవించేలా చేస్తుంది, ఫిర్యాదులు మానేసి ప్రేమించటం నేర్పిస్తుంది. మనిషికి మరో మనిషే తోడు తప్ప...అంతకు మించిన ఆస్తి, సంపద, గౌరవం, పరువు, ప్రతిష్ట, బలం, దైర్యం ఏదీ లేదని తెలుసుకొని సిగ్గుపడేలా చేస్తుంది. ఒక్క మాటలో మనిషిని మనిషిగా చూడాలే తప్ప ఇంకోలా కాదు అనే నిజాన్ని తెలుసుకున్నాను. ఆలోచనా స్థాయిలో వైరుధ్యం స్పష్టంగా తెలిసొచ్చింది నాకు. నేను దేనికోసం వెతుకుతున్నానో మర్చిపోయి ఏదేదో తెలుసుకున్నాను. నాకు మనుషులతో విభేదాలు లేవు, ఆలోచనలతోనే. అందుకే వేరే వారి ఆలోచనలకు తగ్గట్టుగా నేను ఆలోచించలేను కాబట్టి సినిమాలు నాకు నప్పవు అని ఏడాది క్రితం తీసుకున్న నిర్ణయానికి కారణం కనుకున్నాను. """,5,70,15,10
"""ఊరికే కూర్చుంటే కొండలైనా కరుగుతాయ్, బండలైన నలుగుతాయ్ అని ఎవరన్నారో తెలీదు కాని, నా మీద ఉన్న గౌరవం మాత్రం చాలా తగ్గిపోయింది ఇంట్లోవాళ్ళకు. ఏమి చేయనివాడంటే ఎవ్వరికైనా లోకువే కాదా, తేరగా కూర్చొని తింటాం అంటే ఎంతకాలం అని పెడతారు ఎవరైనా, అది తల్లితండ్రులైన సరే ఇంకెవరైనా సరే. ఎవ్వరికి బరువు కాకూడదు నేను అనుకున్నాను. ఆలోచించటం, ఆలోచనలని కాగితం మీద పెట్టటం తప్ప ఇంకేం తెలీని వాడిని ఏం చేయగలను అని ఆలోచిస్తే అప్పుడు అనిపించింది, ఒక పుస్తకం ఎందుకు రాయకూడదు అని. నేనెప్పుడు పుస్తకాలు చదవలేదు, పుస్తకం ఎలా రాయాలో తెలీదు, అందుకే కొన్ని పుస్తకాలు చదవటం మొదలెట్టాను. కథ రాయటం అంటే ఏదోటి రాయటం కాదు, చదవటం పూర్తయ్యేప్పటికి ఒక్క పాత్రైన గుర్తుండిపోయేలా రాయాలి అనుకున్నాను.""",10,50,30,10
"""రాయాలంటే పాత్రలు కావలి, పాత్రలంటే నా అనుభావాల్లోంచే పుట్టుకువస్తారు, కాబట్టి నా అనుభవం పెరగాలి. పెరగాలంటే నేను తిరగాలి అని నిశ్చయించుకున్నాను. దేశంలో మంచి ప్రదేశాలు, అక్కడి మనుషులు, పరిస్తితులు, సంస్కృతి సాంప్రదాయాలు, ఆచార వ్యవహారాలు, పద్దతులు, కట్టుబాట్లు, సాంఘీక అంతరాలు, మానసిక సంఘర్షణలు, స్థల పురాణాలు, పండుగలు, విధానాలు, వ్యవస్థలు ఇలా ప్రతీ దానిగురించి నాకు తెలిసుంటే బావుంటుంది అనుకున్నాను. “జీవనది” అనే పేరుతొ ఓ కథ రాయాలి అని సంకల్పించుకొని, దానికోసం ముందు దేశం అంతా తిరగాలి అని తీర్మానించుకున్నాను.""",5,60,25,10
"""మొదటి గమ్యం కంచి, ఎందుకంటే కథలన్నీ కంచికే చేరుతాయ్ అంటారు కదా అందుకే అక్కడికి వెళ్తే అన్ని ప్రాంతాల కథలు దొరుకుతాయ్ కాబట్టి దేశం మొత్తం తిరగాల్సిన పని ఉండదు అనిపించింది. అమ్మకి చెప్పాను, ఇలా ట్రావెల్ చేద్దాం అనుకుంటున్నాను అని. భయపడింది...ఎక్కడికి వెళ్ళినా, ఎప్పటికైనా మళ్ళీ తిరిగి ఇంటికే వస్తాను అని ప్రమాణం చేయించుకుంది. నాన్నకు చెప్పాను, నిర్ణయం తీసుకున్నాక ఆపటానికి నాకేం అధికారం లేదు కదా కాని మళ్ళీ వస్తావు కదా అని అడిగారు ఆయన కూడా. తప్పకుండా అని చెప్పి, సామాన్లు అన్నీ కూడగట్టుకొని చెన్నై ఎక్ష్ప్రెస్స్ సెకండ్ క్లాస్ టికెట్ కొనుక్కొని, ట్రైన్ కదలటం చూసి పరిగెత్తుకుంటూ మొదటి ప్లాట్ఫారం నుండి ఆరవ ప్లాట్ఫారం వరకు వెళ్లాను""",10,50,30,10
"""గత కొన్ని సంవత్సరాలుగా చాలా మంది ఔత్సాహిక దర్శకులు లఘు చిత్రాలు తీసి యూట్యూబ్ లో పెట్టేస్తున్నారు. వందల సంఖ్యలో ఉండే లఘు చిత్రాల్లో గుర్తుపెట్టుకునేలా, మరొక్కసారి చూసేలా, ఓ జ్ఞాపకంలా నిలిచిపోయె చిత్రాల సంఖ్య వేళ్ళ మీద లెక్కెట్టొచ్చు. ఒక ఉద్దేశంతో తనేం చెప్పాలనుకున్నాడో దానికి కట్టుబడి, ప్రేక్షకుడికి దగ్గరయ్యేలా అద్భుతమైన నిర్మాణ విలువలతో తీసిన చిత్రాల్లో ఒకటి ఫణీంద్ర నరిశెట్టి దర్శకత్వం వహించిన """"మధురం"""". లఘు చిత్రం అంటే పది నుండి పాతిక నిమిషాల మధ్యలో ఉంటుంది. కొన్ని లఘు చిత్రాలు ఐదు నిమిషాలే ఉన్నా చూడలేకపోతాం కాని మధురం గంటపైన ఉన్నప్పటికీ ఒక్క క్షణం కూడా విసిగించకుండా వినోదాన్ని పంచుతుంది. ఛాయాగ్రహణం, సంభాషణలు, కళ, కళాకారులు, దర్శకత్వం అన్నీ అద్భుతంగా కుదిరాయి. ముఖ్యంగా సంభాషణలు గురించి మాట్లాడుకోవాలి, అర్ధవంతమైన, ఆలోచన కలిగించే, సందర్భానుసారంగా ఉండే సంభాషణలు మీ మస్తిష్కంలో చోటు సంపాదిస్తాయిఅనటం లో సందేహం లేదు. ఇంత మంచి లఘు చిత్రం ఇంకా ఎక్కువ మందికి చేరువ",5,70,20,5
""" మీ అల్లుడు అవ్వటానికి నాకేం ఇబ్బంది లేదు, కానీ ముందు మీ దగ్గర ఈ ప్రశ్నలకు సమాధానం ఉందేమో ఆలోచించుకోండి. మూడు రోజులు మంచిగా ఉనంత మాత్రాన మంచోడు అయ్యానా ? మీకు నక్చితే చాలా మీ అమ్మాయి అభిప్రాయం అవసరం లేదా ? తన మీద ప్రేమతో ఈ పెళ్లి అంటున్నారా లేక తనెవరినైనా ప్రేమిస్తుందేమో అనే భయంతో అంటున్నారా ?. వీటికి సమాధానం నాకు చెప్పాల్సిన అవసరం లేదండి, మీకు తెలిసుండాలి లేకపోతె మొన్న చూసినట్టు బాధలో ఉండే అమ్మాయే మీకు జీవితాంతం కనిపిస్తుంటుంది. అంకుల్, అల్లుడంటే మీకు నచ్చినట్టు ఉండే వాడు కాదు, మీ అమ్మాయికి నచ్చాల్సిన వాడు. అల్లుడి దగ్గర చూడవలసినది భరోసా కాదు , భాద్యతగా చూసుకోగలడా అని చూడాలి. బాధలో ఉన్నప్పుడు ఓదార్చటమే కాదు, బాధ పెట్టకుండా ఉండేవాడు కావాలి, అల్లుడు అంటే మీకు ఓ గౌరవం మాత్రమే, కానీ మీ అమ్మాయికి అతనే జీవితం. """,10,60,20,10
"""అలాంటిది, తన జీవితానికి సంబందించిన అత్యంత కీలక విషయం పై తన అభిప్రాయం కొంత కూడా తీసుకోకుండా మీకు నచ్చినట్టు ఎలా నిర్ణయిస్తారండి !? నేనేం మాట్లాడుతున్నానో వాళ్ళకి అర్ధం అవుతునట్టు లేదు, కొద్దిసేపటి తర్వాత తేరుకున్నారు కాని అర్ధం అయ్యిందో లేదో తెలీదు. మీ అమ్మాయి మా ఇంటికి కోడలిగా రావాలని నాకు ఉందండి, కాని నాకు భార్య గా కాదు ఇంకో అమ్మ గా, వదినమ్మ గా వస్తే మా ఇంట్లో అందరికి సంతోషమే. """"రేయ్...నువ్వేనా మాట్లాడేది, వెర్రి వెలక్కాయ్ వి అనుకున్నాను రా నిన్ను, నీలో ఇలాంటి ఆలోచనలు పెట్టిన నన్నే మైమరపించావ్, నీ వయసుకు మించిన మాటలే అయినా మంచి మాటలు చెప్పావ్."""" అని ఆయన మెచ్చుకున్నాడేమో అనిపించింది. అవును వదినమ్మ గా రావాలి ఎందుకంటే మా అన్నకి అంజు అంటే ఇష్టం.వాడి గురించి చెప్పలేదు కదా...మా అన్నకి అంజు అంటే మొదటి నుండి ఇష్టం, అంజు కి అర్జున్ గాడిపై ఇష్టం ఉండేది. అన్న ఎప్పుడు చెప్పలేదు అంజుకి వాడి ఇష్టం గురించి""",5,70,15,10
"""కాని అంజు వెంటే ఉండేవాడు ఎప్పుడూ. అర్జున్ గాడు అంజు ని టచ్ చేయలేదంటే అన్న వల్లనే. అర్జున్ గాడి దరిద్రపు చూపులు అంజుని తాకకుండా కాపాడే వాడు మావోడు. అంజు కి అర్జున్ పై ప్రేమో ఇష్టమో తెలీదు కాని, అర్జున్ గాడి మాటలకు అమ్మాయిలు వాడ్ని ఇష్టపడకుండా ఉండలేరు. అంజు కూడా అంతే అనుకుంటా, ఆ ఇష్టాన్నే ప్రేమని అనుకోని ఉంటుంది. మా వాడు చాలా ముక్కుసూటి మనిషి, ఏదైనా ముఖం పై చెప్పే మనస్తత్వం, నిజానికి వాడి ప్రవర్తన చూస్తే ఈ టైం పాస్ లవ్ జనరేషన్ కి ఇసుమంత కూడా సరిపోడు వాడు. ఎన్నో సార్లు చెప్పాను వాడికి, ఎంత ముక్కు సూటి మనిషైన తక్కువ ఎత్తు గుమ్మం వస్తే తల దించుకు వెళ్ళాలి రా, అలా కాదు నేను నిటారుగా వెళ్తా అంటే ముక్కు పగిలేది ఎవడికి అని. అస్సలు పట్టించుకునే వాడు, వాడి సిద్ధాంతాలు వాడివి, అలా చెప్పినప్పుడల్లా మనుషులు ఎంతగా ఎదిగినా తినాల్సింది నోటితోనే కదరా అనేవాడు. మా అన్నయ్య అని చెప్పటం కాదు కాని మంచితనంతో, కొన్ని సిద్ధాంతాలు, కట్టుబాట్లు పెట్టుకు బతికే అతికొద్దిమంది గొప్పవాళ్ళల",10,50,30,10
"అలాంటివాడు ప్రేమిస్తాడని నేను ఊహించలేదు. వాడూ మనిషే కదా. అంజు ని ప్రేమించాడు అంటే తక్కువ మాట అవుతుంది ఆరాధించాడు అనటం సమంజసం. అంజు పై వాడి ప్రేమ సముద్రం కంటే లోతైనది, ఆకాశం కంటే విశాలమైనది. అర్జున్ ఎపిసోడ్ తెలిసిన రోజు చాలా బాధ పడ్డాడు, అర్జున్ తో అంజు కట్ చేసుకుంది కదా ఆనందపడతాడేమో అనుకున్నాను నేను.నిజమైన ప్రేమ లో ప్రేమించిన వ్యక్తి ఆనందం గా ఉంటేనే కదా ఏ ప్రేమికుడికైనా ఆనందం. అర్జున్ తో పెద్ద గొడవ పెట్టుకునేవాడు నేను లేకపోయుంటే. అర్జున్ నుండి అంజు బయటకి రావటానికి మా అన్న ప్రేమ బాగా ఉపయోగపడింది. అలా అని చెప్పి, అంజు బాధని అవకాశంగా వాడుకోలేదు వాడు, కేవలం ఒక స్నేహితుడుగా అంజు ని ఓదార్చాడు. అప్పట్లో తనని రోజు మా ఇంటికి తీసుకొచ్చేవాడిని కొత్త ప్లేస్ లో కొన్ని ఆలోచనలకు దూరంగా ఉంటుందని. ఇంటికి తీసుకురావటం, తీసుకెళ్లటం వరకే నా పని మా ఇంట్లో ఉన్నంతసేపు మావోడు తనని చూసుకునేవాడు.",10,60,20,10
"కొన్ని రోజులకు వాడి ఇష్టం గురించి అంజు కి చెప్పేసాడు మా వాడు, తనకి మా అన్నయ్య పై ఇష్టం మొదలయ్యింది. నేను ఇదంతా అంజు వాళ్ళ అమ్మా నాన్నకు చెప్పాను, వాళ్ళు మా అన్నయ్యని చూడాలన్నారు. మా వాడ్ని చూసాక, వాడి మాట తీరు, పద్దతి అన్ని నచ్చేసాయ్ వాళ్ళకి. అంజు ని అడిగారు, తనకేలాగు ఇష్టమే కదా వెంటనే ఒప్పేసుకుంది. కాని మా వాడు పెళ్లి ఇప్పుడే వద్దు, నేను సెట్టిల్ అయ్యాక చేసుకుంటాం, అప్పటిలోపు మీకు ఇబ్బంది అంటే మా ఇంటికి తీసుకువెళ్తాను తనని, మా అమ్మా నాన్నకు ఎలాంటి ఇబ్బంది లేదు అని చెప్పాడు. వాళ్ళకి అలా చెప్పటంతో మా వాడి మీద అభిమానం ఎవరెస్ట్ ఎత్తుకు ఎదిగింది. అర్జున్ గాడి వల్ల మా అన్నయ్యకి నచ్చిన అమ్మాయే మా వదిన అవ్వటంతో నాకు వాడి మీద కోపం లేకుండాపోయింది. ఎంతైనా నువ్వు గ్రేట్ స్వామీ, పిర్ర మీద గిల్లి ఎడ్చేలోపు పల్లి చెక్క నోట్లో పెట్టేస్తావ్, నా కథలో నువ్వు పెట్టె మలుపులు కనపడక మొదట ఇబ్బందిగా అనిపించినా, ఆ మలుపుల మాటున దాచిన ఆశ్చర్యకరమైన ఆనందాల కోసం ఎన్ని మలుపులైన అలుపు లేకుండా వెళ్ళాలనిపిస్తుంది.",5,70,15,10
"చాలా ఆనందంగా ఉంది గురువు గారు చాలా చాలా థాంక్స్. దేవుడు నవ్వుతున్నాడు నేను ఇలా చెప్తుంటే, ఈ సారి రాబోయేది మలుపు కాదు గోతి అన్నట్టు, దానికి నేనెలా స్పందిస్తానో అనే ఉత్సాహం కనిపిస్తుంది ఆయన నవ్వులో... అలా ఆలోచన వచ్చిందో లేదో ఇలా మెలిక పెట్టేసాడు. అంజు మేటర్ లో పడి హరి ని పెద్దగా పట్టించుకోలేదు, తనకు నా మీద కోపం అంటూ లేదు కాని కొద్దిగా బాధపడినట్టు తెలుస్తుంది. ఆయన పెట్టిన మెలిక కొన్నిరోజుల వరకు నాకు తెలీలేదు, హరి నాతో ఒక విషయం చెప్పటానికి సంకోచిస్తుంది అని తెలిసింది ఓ రోజున. హరి కి పెళ్లి చేయాలని వాళ్ళింట్లో వాళ్ళు అనుకుంటున్నారు, అది నాకు ఎలా చెప్పాలో తెలీలేదు తనకి, మొత్తానికి నేనే అడిగాను ఏంటి విషయం అని.",10,50,30,10
"తను చెప్పింది, నువ్వేం చేద్దాం అనుకుంటున్నావ్ అన్నాను. తన దగ్గర సమాధానం లేదు. మా ఇంట్లో చెప్పటానికి నాకేం సమస్య లేదు, మా వాళ్ళు ఒప్పుకుంటారు, కాని తనకి వాళ్ళ నాన్న మీద ఉన్న ప్రేమ, వాళ్ళ నాన్నకి తన మీద ఉన్న ప్రేమ వలన మా ప్రేమ గురించి తను చెప్పలేక పోతుంది. మా ప్రేమ గురించి చెప్పటానికి ఆ ప్రేమొక్కటే కారణం కాదు, భయం, బాధ కూడా ఉన్నాయి. మా ఇద్దరిది ఒకే సామాజిక వర్గం కాదన్న భయం, ఈ విషయం తెలిస్తే ఒప్పుకోరన్న బాధ. మొదటి సారి నాకో కొత్త అనుభూతి, ఇద్దరు మనుషులు కలిసి ఉండటానికి కావాల్సింది ప్రేమ కాదు, అంతకంటే అతి ముఖ్యం సామాజిక వర్గం అనే కొత్త విషయం నా మనసులో ముద్రించుకుపోయింది. ",5,60,25,10
"చాలా రోజులు నడిచింది ఈ వ్యవహారం, తనకు చెప్పే ధైర్యం లేకపోతె నేను చెప్తాను అన్నాను, కాని తనకి అలా ఇష్టం లేదు. మొత్తానికి ఒక రోజు తనకు కావాల్సిన ధైర్యం వచ్చేసింది, ఆ రోజు తను వాళ్ళ నాన్నకు చెప్పేసింది మా గురించి. ఆయన ఏమన్నారో తర్వాత రోజు చెప్తాను అని చెప్పింది. ఆ తర్వాత రోజుని నేను కలలో కాదు కదా, కోమాలో ఉన్నా మర్చిపోలేను, ఎందుకంటే ఆ రోజు వల్లనే ఈ రోజు నేను ఈ కథ రాస్తున్నాను, లేకపోతె మా కథ ఇంతమందికి తెలిసే అవకాశం వచ్చుండేది కాదు",10,50,30,10
"వాళ్ళ నాన్న తనకేం తలంటు పోసాడో తెలీదు కాని తర్వాత రోజు తను వచ్చి ""ఇక మన మధ్య ఏం లేదు"" అని చెప్పి వెళ్ళిపోయింది. అంతే అంతకు మించి ఒక్క ముక్క కూడా మాట్లాడలేదు. ఎంత పక్కగా రాసాడో మా స్క్రిప్ట్ దేవుడు, ఆ రోజే మా కాలేజి చివరి రోజు, ఇకపై తనని చూసే అవకాశం లేదు నాకు. ఎందుకంటే తను చెప్పిన మాట కంటే తను చూసిన చూపు నా మనసు ని చీల్చేసింది. అన్ని రోజులు నాపై ప్రేమ కురిపించిన ఆ కళ్ళు, ఆ రోజు నన్నో ద్రోహిగా చూసాయి. నిజంగా నేను తప్పు చేసుంటే, తన చూపు నాకేం అనిపించేది కాదు, కాని నేనేం చేసానని, కనీసం తను కారణం చెప్పినా బావుండేది. తను ఆ మాట చెప్పి వెళ్ళిపోయింది, నేను మాట రాక చూస్తూ ఉండిపోయాను. నా మైండ్ లో న్యురాన్స్ మధ్య బంధం తెగిపోతునట్టు అనిపిస్తుంది, ఏమి ఆలోచించలేక పోయాను, అసలు నా తప్పేంటి !? వెళ్ళిపోయింది మూడేళ్ళ బంధాన్ని ముక్కలు చేసి మళ్ళీ రానంత, నేను చేరుకోలేనంత దూరం పెంచి వెళ్ళిపోయింది. దూరాన్ని కూడా దగ్గర చేయగల మా ప్రేమని దూరం చేసి వెళ్ళిపోయింది.",5,70,20,5
"చేయని తప్పుకు శిక్ష వేసి, జీవితాంతం ఏడుస్తూ కూర్చోమనే తీర్పు ఇచ్చి వెళ్ళిపోయింది. దారం తెగినప్పుడు గాలి పటాన్ని వదిలేసినంత సులువుగా వదిలేసి వెళ్ళిపోయింది. మా ప్రేమని ఓ పీడ కలలా మార్చేసి నిద్ర మత్తు వదిలించి మరీ వెళ్ళిపోయింది. మాటతో మనసుని, చూపుతో హృదయాన్ని కోసి నాపై తన ప్రేమ ని తీసుకు వెళ్ళిపోయింది. ప్రేమించుకోవటానికి రెండు మనసులు ఉంటె చాలు, పెళ్ళికి రెండు కుటుంబాలు అంతకంటే ముఖ్యంగా ఒకే సామాజిక వర్గం కావాలనే నిజం తెలిసేలా చేసి తలవంచుకు వెళ్ళిపోయింది. నా కళ్ళలో తన పై ప్రేమ, నా మాటల్లో తన పేరు, నా మనసులో తన ఆలోచనలు, నా గుండెలో తన రూపం అన్నిటిని ఒక్క మాటతో తీసెయ్యటం ఎలా కుదురుతుంది. మర్చిపోవటానికి తను జ్ఞాపకం కాదు, నా జీవితం. నన్ను నేను చూసుకున్నాను తనలో, ఒక్క సారిగా నువ్వు వేరు నేను వేరు అంటే మనసు ఒప్పుకోలేదు. ",10,60,20,10
"చాలా రోజులు జీర్ణించుకోలేక పోయాను, నేనేం చేసానని అనే ప్రశ్న తప్ప ఇంకేం ఆలోచనలు రాలేదు. నిజాయితిగా ప్రేమించటం, ఎక్కడా హద్దు దాటకపోవటం, తన అభిప్రాయలు గౌరవించటం కూడా తప్పా !? కారణం తెలుసుకోవాలని ఎంతో కుతూహలం కాని తనని ఇబ్బంది పెట్టడం ఇష్టం లేదు నాకు. తనకి నా మీద అంత ద్వేషం కలగటానికి కారణం తెలిసుంటే బావుండు అనే బాధ తప్ప తనపై కొంత కూడా కోపం రాలేదు. తనే పరిస్తితుల్లో చెప్పిందో అనిపించింది. ఏవయ్యా మరీ ఇంత ఘోరమా !? నేనేం తప్పు చేసాను, ఎందుకు ఇలా చేసావ్ !? కనీసం తనతో కారణం చెప్పించవచ్చు కదా !? అయినా నిన్నని ఏం ప్రయోజనం నీకు ప్రేమంటే తెలిస్తే కదా. నీ గురించి తెలీక పిచ్చి మనుషులు నిన్నో దేవుడ్ని చేసారు, నిజానికి నువ్వెలా దేవుడివి !? సీతమ్మని కష్టాలు పెట్టినందుకు నువ్వు దేవుడివా ? కర్ణుడిని కుట్రతో చంపించటం వలన దేవుడివా !? కష్టాలు పడ్డ సీతమ్మ దేవత అంటే నమ్మవచ్చు, నీ కుట్ర తెలిసి కూడా ప్రాణాలు కోల్పోయిన కర్ణుడిని దేవుడిగా ఒప్పుకోవచ్చు కాని తప్పులతో గెలిచే నిన్ను ఎందుకు దేవుడు అనాలి !? నీ నుండే అన్నీ పుట్టాయి అంటారు కదా మరి ఈ సామాజిక వర్గాలు ఏంటి, మట్టిలో పుట్టిన మట్టికి వర్గాలు ఏంటి ? మట్టిలో కలిసే మట్టికి మతం ఎక్కడినుండి వచ్చింది",5,70,15,10
"మనిషి పుట్టుక రహస్యం ఒక్కటే, చావు ఒక్కటే మరి మధ్యలో ఇవన్నీ ఏంటి ? మతాలూ, వర్గాలు సృష్టించి కొట్టుకు చావమని చెప్పే నువ్వేం దేవుడివి !? మనసుకి మతానికి బంధం ఏంటి, ఒక మతం మనసు ఇంకో మతం మనసుని ప్రమించకూడదా !? మనుషుల కోసం మతాలూ, కులాలు, వర్గాలు కాని వాటి కోసం మనుషులు కాదు కదా, మరీ నువ్వేం చేస్తున్నావ్ ఈ విషయం చెప్పకుండా !? మనుషుల కన్నా మహా దారుణంగా ఉన్నావ్ నువ్వు, ఇంత వింత ప్రపంచాన్ని సృష్టించి అందులో అందరు తన్నుకు చస్తుంటే వినోదం చూస్తూ వెకిలి నవ్వులు నవ్వుతూ ఉండుంటావ్... ఇంకా ఏదో అనబోతుంటే ""నాని...నువ్వు ఆవేదనలో ఉన్నావ్, అందుకే ఇలాంటి ప్రశ్నలు వేదిస్తున్నాయ్ నిన్ను. నువ్వు చూసేదంతా నిజం కాదు, నువ్వు చూడలేనంత మాత్రాన నిజం కాకుండా పోదు. సీతమ్మ కష్టాలు, కర్ణుడి చావు అనేవి ధర్మం ప్రకారం జరగాలి జరిగాయి అంతే. మనుషులను సృష్టించిన నేనే, వాళ్ళకి నచ్చినట్టు బతికే స్వేచ్చను ఇచ్చాను.",10,50,30,10
"ఆ స్వేచ్చను దుర్వినియోగం చేసుకుంది మీరు, నేను ధర్మాన్ని చెప్పాను, మీరు న్యాయాన్ని సృష్టించారు. అందరికి ఒకేలా ఉండేది ధర్మం, మీకు నచ్చినట్టు మారేది న్యాయం. నువ్వు న్యాయం తరుపున వకాల్తా పుచ్చుకున్నావ్, ధర్మాన్ని అర్ధం చేసుకోగల స్థాయి నీకు లేదు. తప్పక వస్తుంది ఓపికపట్టు. ఈ సందర్భం లో నీకు నేను ఒకే మాట చెప్పగలను, గుర్తుంచుకో మిత్రమా... అంతా కొంతకాలమే ! "" అని దేవుడు చెప్పినట్టు అనిపించింది. అందులో చాలా మట్టుకు అర్ధం అవ్వలేదు నాకు,మిగిలినవి అర్ధం చేసుకోలేనేమో అని పట్టించుకోలేదు. ఆ తర్వాత చాలా రోజులు ఒంటరిగా తిరిగాను ఓ వెర్రి వాడిలా, నేనేం చేస్తున్నానో తెలీలేదు.",5,60,25,10
"అందరు నవ్వుతున్నారు, బాధపడకురా అని ధైర్యం చెప్పేవాళ్ళే అందరు, అమ్మని చూస్తుంటే బాదేసింది, నేను ఏమై పోతానో అన్న భయం తనని వేధిస్తుంది. నాన్నపైకి కనపడటం లేదు కాని కంటికి కూడా కనపడకుండా కన్నీరు కారుస్తున్నారు అనిపిస్తుంది. అన్నయ్య ఏం చెప్పాలో తెలీక, ఎప్పుడు నాతోనే ఉంటున్నాడు, బహుశ నేనేమైన చేసుకుంటానేమో అనే అనుమానం ఉందేమో వాడికి. అంజు కి తెలుసు హరి అంటే నాకెంత ఇష్టం అనేది, అందుకే తనేం చెప్పటం లేదు, చెప్పలేకపోతుంది. హరి విడదీసి వెళ్ళిపోయిన రోజు నాకేం పెద్దగా బాధనిపించలేదు, కాని రోజులు గడుస్తున్నా కొద్ది భరించలేకపోతున్నాను. ఏడుపొస్తుంది, మత్తు ఇవ్వకుండా గుండెని కోస్తునట్టు, నరాలు గుండెని బందిస్తునట్టు, ఊపిరి కదలలేక కదలలేక కదులుతునట్టు అనిపిస్తుంది. ఆకలి కుంభకర్ణుడి నిద్రలో ఉంది, ఎన్ని రోజులయ్యిందో గుర్తులేదు ఆకలి మాత్రం అవ్వటంలేదు, ఆనందం చనిపోయిందేమో అన్న అనుమానం, నవ్వు దరిదాపుల్లో కనపడటం లేదు, నా భావనల్లో ఆవేదన, కోపం, బాధ, నిస్సహాయత తప్ప ఇంకేం లేవు నా దగ్గర. ",10,50,30,10
"తిరిగాను ఆకాశంలో నక్షత్రాలు లేక్కెట్టాలని చూసే అమాయకుడిలా, పగటిపూట వెన్నెలని వెతికే పిచ్చివాడిలా. కొన్నాళ్ళకు ఇంట్లో వాళ్ళని చూడలేక నన్ను నేను మార్చుకోవటానికి ప్రయత్నించాను, తనని మర్చిపోవటానికి ప్రయత్నిస్తున్నాను. ఆ ప్రయత్నంలో కొన్ని రోజులు కష్టపడితే ఐటీ లో జాబు వచ్చింది, పని లో పడిన తర్వాత తన ఆలోచనలు కొద్దిగా తగ్గాయి. అలా రోజులు గడిచిపోతుంటే, హరి బస్సు లో నా పక్కన కూర్చునేట్టు చేసాడు దేవుడు, ఆ రోజు తర్వాత మళ్ళీ ఇన్నాళ్ళకు తనని చూసాను. తను ఆ రోజు ఎందుకు అలా అనిందో చెప్పింది. ఇంట్లో వాళ్ళకు మా గురించి చెప్పినప్పుడు, వెంటనే మా పెళ్లి కుదరదని చెప్పేశారు. తను బాధ పడి, వాళ్ళని బాధ పెట్టకుండా ఉండేందుకు వాళ్ళమ్మ ఇంకొంచెం ముందుకు వెళ్లి, మా ఇద్దరి పెళ్లి జరిగితే తలెత్తుకు బతకలేం అని చెప్పిందంటా. హరి, వాళ్ళ అమ్మ నాన్న ని ఒప్పించటానికి ఎంతో ప్రయత్నించింది కాని ఓడిపోయింది. వాళ్ళమ్మ నాన్న చేసిన ఎమోషనల్ బ్లాకు మెయిల్ కి లొంగిపోయింది.",5,70,20,5
"వాళ్ళ నాన్న ప్రాణం ముఖ్యమా, తన ప్రేమ ముఖ్యమా అనే ప్రశ్న హరి మనసులో నాటుకునేలా చేయటంలో విజయం పొందారు వాళ్ళు. ప్రేమలో ఉన్నా, బాధలో ఉన్నా ఆలోచన మసకబారుతుంది, ఆ సమయం లో తీసుకున్న నిర్ణయం ప్రభావం చాల గట్టిగా ఉంటుంది. తను తప్పు చేస్తుంది అనేలా తనతోనే చెప్పించారు వాళ్ళు. వాళ్ళ అమ్మా నాన్న చేసింది ఒక ఎత్తు అయితే, వాళ్ళన్న చేసింది హైలెట్టు. నాకు అంజు కి మధ్య ప్రేమని సృష్టించాడు ఆ నీచుడు. ఎంతలా అంటే నా మీద ఎంతో నమ్మకం ఉన్న నా హరి కూడా వాడి మాటలు నమ్మేలా. ఏం చెప్పాడో, ఎలా చూపించాడో, ఎవ్వరితో చెప్పించాడో తెలీదు కాని, హరి కి నేను అంజు ని ప్రేమిస్తూ తనని మోసం చేస్తున్నాను అనే స్థాయికి తీసుకెళ్ళాడు వాడు. వాళ్ళందరూ తన మైండ్ మెమరీ ని ఫార్మటు చేసి, నన్నో నీచ నికృష్టపు అష్ట దరిద్రుడుగా అనుకోటానికి కావాల్సిన సాఫ్ట్వేర్ అంతా లోడ్ చేసారు.",10,60,20,10
"నాతో కుదరదు అని చెప్పిన కొన్నాళ్ళకు తను నన్ను అపార్ధం చేసుకున్నట్టు గ్రహించిందట, కాని ఇది సినిమా కాదు కదా ప్రేమించిన వాడితోనే పెళ్లవ్వటానికి, ప్రేమకోసం ఎవరో ఒకర్ని వదులుకోవాలి ఇక్కడ, తల్లితండ్రులనో లేక ప్రేమించినవాడినో. తనో గొప్ప కూతురు అందుకే వాళ్ళ అమ్మ నాన్నకు నచ్చినట్టు బతికేందుకు నిర్ణయించుకుంది అందుకే నన్ను వదిలేసింది. నన్ను అడిగుంటే నేను అదే చెప్పుండే వాడినేమో, ఎందుకంటే కన్నోల్లని కన్నీళ్ళు పెట్టించి మేము ఆనందంగా ఎలా ఉండగలం చెప్పండి. ఇదంతా తెలిసేప్పటికి నేను హరి ని దాదాపు నా ఆలోచనల నుండి తొలగించేసాను. నేను బాధపడటం అంటే మా వాళ్ళని బాధపెట్టటమే అనిపించింది, అయిన నాకు రాసిపెట్టి ఉంటె జరిగి ఉండేది కదా, అన్నయ్య అంజు కి రాసుంది కనుక జరిగింది అని నాకు నేనే ధైర్యం చెప్పుకొని హరి ని మర్చిపోయాను, అదే మర్చిపోటానికి ప్రయత్నిస్తున్నాను. అదే సమయం లో హరి నే కారణం చెప్పేప్పటికి నాకు చాల వరకు బాధ తీరిపోయింది, ఆ రోజుతో తనని మొత్తంగా తీసేసాను నా మనసులో నుండి.",5,70,15,10
"తనకు పెళ్లి కుదిరిందట, నాకు చెప్పటం ఇష్టం లేదు తనకి కాని నా పక్కనే కూర్చునేలా చేసాడు కదా ఆయన, సో ఇక చెప్పక తప్పలేదు. నన్ను రావద్దని చెప్పింది పెళ్ళికి, నేను రాలేనని చెప్పాను. ఎలా వెళ్తాం ఎంతైనా తను నా ఫస్ట్ అండ్ లాస్ట్ లవ్, మర్చిపోలేను కదా ఆ జ్ఞాపకాలు. ఆ రోజు తనని నా పక్కనే వేసి చాలా మంచి చేసాడు దేవుడు, లేకపోతె తను ఎందుకు వెళ్ళిపోయింది అనే ప్రశ్న ఎప్పుడో ఒకసారి బాధపెడుతూనే ఉండేది నన్ను. ఆ తర్వాత్ తనని నేను చూసింది లేదు. లండన్ లో సెటిల్ అయ్యిందని విన్నాను, ఏదైనా హ్యాపీ తనకు నచ్చినట్టు ఉంది, వాళ్ళ అమ్మ వాళ్ళు సంతోషంగా ఉన్నారు. ఆ తర్వాత నేను అన్నయ్య చేసే కంపెనీ లో ఉద్యోగంలో చేరాను, అన్నయ్యకు అంజు కి ఈ మధ్యనే పెళ్లి చాలా సంబరంగా జరిగింది. రేడియో లో యెచటి నుండి వీచెనో పాట పూర్తయ్యింది, ఆ బస్సు ప్రయాణం నుండి ఇప్పుడు నేను ప్రయనించాల్సిన బస్సు దగ్గరికి వచ్చేసాను, ఈ సారి నా పక్కన సీట్ ఖాళీ కాదు నాతోడుగా నాకు కాబోయే భార్య కూడా ఉంది, ఇంకొన్ని రోజుల్లో మా పెళ్లి. :) పాట అయిపొయింది",10,50,30,10
"అడిగేశాను, కార్తీ గాడిని అన్నయ్య అన్న కొన్ని రోజుల తర్వాత నా ఇష్టాన్ని గురించి తన అభిప్రాయం అడిగేశాను. తనేం మాట్లాడలేదు, మౌనం గా వెళ్ళిపోయింది. ఆ తర్వాత చాలా రోజులు నా వైపు కూడా చూడలేదు, తనకు కష్టం కలిగించటం నాకు ఇష్టం లేదు, అందుకే తనని గట్టిగా అడగలేదు. మొదటి సంవత్సరం గడిచిపోయింది అంటే నాలుగు నెలలు అయ్యింది తను మాట్లాడక. ల్యాబ్ లో నా పక్కనే ఉండేది, కార్తి తోనే మాట్లాడేది. స్టాప్ లో మాతోనే ఎక్కేది, బస్సు వచ్చే ముందు వచ్చేది. చెప్పినప్పుడు కొన్ని రోజులు ఆతురుత ఆపుకోలేక అడిగేద్దాం అనుకున్నాను, కాని అడగలేకపోయాను. ఇష్టం ఉంటె చెప్పేది, లేకపోయినా ఏదోటి చెప్పాలి కాని ఇదేంటి ఏమి చెప్పకుండా, నాతో మాట్లాడకుండా నా వెంటే తిరుగుతుంది, నా గురించి ప్రతీ విషయం తెలుసుకుంటుంది కాని మాట్లడేది కాదు. కార్తీ తో అడిగిద్దామా !? వద్దు అది పద్దతి కాదు, అయినా ఒకప్పుడు నేనే కదా వాడికి చెప్పింది ఎవడిది వాడే చూసుకోవాలని ఇలాంటి విషయాల్లో.",5,60,25,10
"దేవుడా ఏంటి నాకీ దుస్తితి, నేను అడిగానా నిన్ను, నాకో లవ్ స్టొరీ రాయవయ్యా అని, లేదే... మరి ఎందుకు నాతో ఆడుకుంటున్నావ్, కనీసం తన మనసులో మాటేంటో చెప్పొచ్చు కదా, నువ్వైనా చెప్పించొచ్చు కదా, ఐనా నువ్వెందుకు చెప్పిస్తావ్ లే నీకు సరదా కదా నాతో ఆడుకోవటం. చినప్పుటి నుండి నాలో విపరీతమైన ఇష్టం కలిగించి, దాన్ని దూరం చేసి, నేను ఏడుస్తుంటే చూడటం నీకు సరదా కదా. రెండోవ ఏడాది మొదలయ్యి కొన్ని రోజులు అయ్యింది, నేను తనని పట్టించుకోవటం మర్చిపోయాను అని చెప్పానంటే అది అబద్దం అవుతుంది, కాని పట్టించుకోకుండా ఉండేదుకు ప్రయత్నం మాత్రం చేసాను, ఎక్కువుగా బాస్కెట్ బాల్ కోర్ట్ లోనే ఉండేవాడిని, నాకు బస్సు లో రావటం నచ్చలేదు, అందుకే అప్పుడప్పుడు నాన్న బైక్ తీసుకు వచ్చేవాడిని.",10,50,30,10
"అలా నాన్న బైక్ మీద వచ్చిన ఒక రోజు, బాస్కెట్ బాల్ ఆడుతూ 6 వరకు ఉన్నాను, అందరు వెళ్ళిపోయారు, నేను ఒక్కడినే ప్రాక్టీసు చేస్తున్నాను, వెళ్దామ అని ఎవరో పిలిచినట్టు అనిపించింది. అంతా నిశబ్ధం, బాస్కెట్ బాల్ శబ్దం తప్ప ఇంకేం వినపడటం లేదు, ఎవరా అని వెనక్కి తిరిగాను, హరి ఎదురుగా నిల్చుంది. దాదాపు ఆరు నెలల పైన అయ్యింది తను మాట్లాడక నాతో, ఇప్పుడు ఒక్కసారిగా వెనక వచ్చి నిల్చుంది. ఎవ్వరు లేరు నేను తను, బాస్కెట్ బాల్ తప్ప. తనని కోర్ట్ పక్కన ఉన్న బెంచ్ మీద కూర్చోమని చెప్పి, ఫేస్ వాష్ చేసుకొని వచ్చాను. అంతసేపు వెళ్ళకుండా ఎందుకు ఉందొ అర్ధం అవ్వలేదు, కాని అడిగే ధైర్యం రాలేదు నాకు.",5,70,20,5
"కూర్చుంది కాని తనేం మాట్లాడటం లేదు, చల్లటి గాలి వస్తుంది, కాషాయ రంగులోకి మారిపోయింది, ఆకాశం మధ్యలో ఎర్రగా వెలుగుతున్న సూరీడు, నేలను ముద్దాడటానికి తయారుగా ఉన్నాయి మేఘాలు, ఆ రంగులో తెల్ల చుడిదార్ వేసుకున్న తను వెలిగిపోతుంది. మొదటి సారి కవిని కానందుకు తిట్టుకున్నాను నన్ను నేను, ఎందుకంటే తన అందం చూడటం తప్ప మాటల్లో చెప్పలేక పోతున్నాను అనే ఆవేదనలో. ఏవయ్యా అసల బుద్దుందా నీకు, ప్రేమ కథ రాసినోడివి అందులో హీరోకి(అంటే నాకు) అన్ని కళలు తెలిసేలా చేయాలి కాని ఇలా చేసావేంటి !? ఇప్పుడు ఎలా వర్ణించను తను, తను నిజంగా అందంగా ఉందొ నాకు మాత్రమె అలా కనపడుతుందో అదైన చెప్పి చావు.",10,60,20,10
" ""రేయ్...ఇది చాలా ఎక్కువ రోయ్! వెధవ ప్రశ్నలు ఆపి కథలోకి రా "" అన్నాడు దేవుడు. ఆ మౌన ప్రయాణం ఎక్కువసేపు చేయలేక, తనతో ఎలా మాట్లాడాలో తెలీక వెళ్దామా అన్నాను నేను. కొద్దిసేపు ఉందాం అనట్టు ఏమి మాట్లాడలేదు తను. నేను పక్కగా బెంచ్ చివరిలో కూర్చున్నాను. అంతా నిశబ్ధం, ఆకులు కదిలిన శబ్దం కూడా వినిపిస్తుంది. ""ఆ రోజు తర్వాత ఎందుకు మాట్లాడలేదు "" అని అడిగింది తను నాకు దగ్గరగా జరిగి. నేనా...తనే నన్ను దూరం పెట్టి, నేరం నాది అనట్టు అడిగింది. తనకు ఏం సమాధానం చెప్పానో గుర్తులేదు కాని, చాలాసేపు ఏవేవో అడిగింది అన్నిటికి నాదే తప్పు అన్నట్టు మౌనంగా ఉండిపోయాను నేను, కాని తనకు నేనంటే ఇష్టం అని మాత్రం అర్ధం అవుతుంది. కొద్ది సేపటి తర్వాత ఏవైందో తెలీలేదు కాని ఒక్క సారిగా నా ముందున్న ప్రపంచం అంతా మారిపోయింది. అంతా శూన్యం, దిక్కులు కనిపించని వెలుగు కమ్ముకుంది, ఎక్కడున్నానో గుర్తుపట్టటం కష్టం గా ఉంది.",5,70,15,10
"నేనో సుందర ప్రపంచం లోకి వచ్చిపడ్డాను. మరిచిపోయాను, అంతా మరిచిపోయాను, నన్నే నేను మర్చిపోయాను. తన నీలి కనులలోకి చూస్తూ ఆ సుందర ప్రపంచం లోకి వచ్చిన దారి మరిచిపోయాను, తన అధరాలు పరిచయం చేసిన మధురాలు ఆస్వాదిస్తూ అప్పటివరకు జరిగినది అంతా మరిచిపోయాను, తన చెక్కిలి తాకినా క్షణం కలిగిన గిలిగింతల మత్తులో అంతు తెలీని వింతలలో మునిగి మైమరిచిపోయాను, తన ముక్కు పుడుక మెరుపు అంత దగ్గరిగా చూసేప్పటికి శ్వాసించటం మరిచిపోయాను, ఊహకు అందని ఆనందాన్ని పొందేప్పటికి ప్రాణం ఒకటి ఉందన్న సంగతే మరచిపోయాను. నా మనసులో తన ఊహలు, నా హృదయం లో తన ఇష్టం, నా పెదవి పై తన నవ్వు, నా కన్నుల్లో తన రూపం, నా ముఖం పై తన ప్రేమ అనుభవం కలిగిన సమయాన, నన్ను నేనే గుర్తుపట్టలేనంత గా మరచిపోయాను. కలలో కూడా కలగనని కవ్వింత మదిని పులకింతలో తడిపిన క్షణం",10,50,30,10
"నేనేనా భూమి గురత్వాకర్షణ శక్తిని తప్పించుకొని గాలిలో తేలుతున్నది !? ఏమని వర్ణించను ఆ సంఘటనని, అప్పుడు నేను పొందిన సంతోషాన్ని మాటల్లో చెప్పలేను. రాదు...ఆ అనుభూతి ఇంకేప్పటికి రాదు. ఇందుకా ప్రాణాలు కూడా లెక్క చేయనిది, అంత వరకు కొందరు చెప్తుంటే, వాళ్ళది వెర్రేమో అనుకునేవాడిని, కాని కాదు ఈ మోక్షాన్ని అందించిన మనిషి కోసం ఒక్క సారి కాదు, చావటం కోసమే లక్ష సార్లు జన్మించవచ్చు. ఎన్ని కష్టాలైన పడొచ్చు. ఎంత మందిని అయినా ఎదిరించవచ్చు. ఏం సృష్టించావయ్య, చెప్పలేను వర్ణించి చెప్పలేను, ఒక్క స్పర్శతో అన్ని పరవశాలు ఎలా పుట్టించావ్ స్వామీ...బాబోయ్ నువ్వు సూపర్ అంతే...ఇన్ని రోజులు నువ్వు నా ప్రేమకథ ని ముందుకు తీసుకువేల్లవేమో అన్న ఖంగారు లో నీతో కొద్దిగా దుర్భాశలాడాను క్షమించేసేయ్ యే...క్షమిస్తావ్ లే ఎందుకంటే నువ్వు నా బెస్టు ఫ్రెండ్ వి కదూ.""వీడొకడు, ఆనందం బాధ కోపం ఏది వచ్చినా లోపల ఉంచుకోలేడు అన్ని నాతోనే, అన్నిటికి నాపైనే ! తర్వాత ఏమైందో చెప్పరా... "". ",5,60,25,10
"ఎంత సేపు గడిచిందో తెలీలేదు, ఆ తర్వాత ఏం జరిగిందో గుర్తులేదు. తనకు నా మీద ఉన్న ప్రేమను మాటల్లో చెప్పలేక, ఇలా చెప్పింది తను. అదే పరవశం ఓ వారం పాటు ఉండింది. తను కొత్తగా కనిపించింది ఆ తర్వాత రోజు నుండి. బహుమతులు, గంటలు గంటలు మాట్లాడుకొవటాలు, వేరే ఫ్రెండ్స్కి దొరకుండా వెళ్లటాలు, దొంగచాటుగా సినిమాకు వెళ్ళటం లాంటివి ఏవి జరగలేదు మా మధ్య. ఆ తర్వాత నుండి నేను హరి కార్తీ ముగ్గురం ఇంతకు ముందు లానే ఉన్నాం. కార్తి గాడికి చెప్పాను, నాకు తనంటే ఇష్టం అని, వాడు చాల హ్యాపీ గా ఫీల్ అయ్యాడు, తన అభిప్రాయం కనుక్కోమంటావా అని అడిగాడు, తనకి నేనంటే ఇష్టం అని చెప్పాను. అందరి ప్రేమికులులాగా నేను హరి పెద్దగా మాట్లాడుకునే వాళ్ళం కాదు, మిగతా వాళ్ళు అంత సేపు ఏం మాట్లాడుకుంటారో అర్ధం అయ్యేది కాదు. మేమిద్దరం కలిసేది కూడా కాలేజి లోనే, బయట కలవటం కుదిరేది కాదు, ఎందుకంటే ఒక్కటే ఏరియా కదా.",10,50,30,10
"తన గురించి తెలుసు కాని, వాళ్ళ కుటుంబం గురించి తెలీదు నాకు అప్పటివరకు. హరి వాళ్ళు ఆర్ధికంగా మాకంటే ఎన్నో రెట్లు ఎక్కువ, ఎంత అంటే నేను మా నాన్న హీరో హోండా CD100 లో ఎప్పుడో ఒకసారి వెళ్ళేవాడిని, తనకోసమే కొన్న ఆక్టీవా లో అప్పుడప్పుడు వచ్చేది తను. కూతురంటే వాళ్ళ నాన్నకు ప్రాణం, కులం అంటే గౌరవం, వాళ్ళమ్మ కు కులం అంటే ప్రాణం, కూతురంటే ఇష్టం. తనకో అన్నయ్య ఉన్నాడు వాడికి చెల్లలంటే ప్రేమ, కులం అంటే పిచ్చి. హరి కి కూడా కులం అంటే గౌరవం ఎందుకంటే వాళ్ళ నాన్న అంటే తనకు ప్రాణం కనుక. ఇవేం మేము పెద్దగా తీసుకోలేదు, తను నేను కాలేజి లో కాకుండా కలిసే చోటు, మా ఏరియా కు రెండు కిలో మీటర్ల దూరం లో ఉండే రోడ్లో. ఆ రోడ్ ఏ ఎందుకంటే ఆ వైపు వాళ్ళ నాన్న రాడు, మా నాన్న కూడా. ",5,70,20,5
"ఇద్దరం ఆ రోడ్ లో తన బైక్ మీద దగ్గరలో ఉన్న ఊరి వరకు వెళ్లి తిరిగి వచ్చేవాళ్ళం సాయంత్రం టైం లో అప్పుడప్పుడు, ఎందకంటే చీకట్లో పెద్దగా ఎవరు గుర్తుపట్టారు కదా. నేను తనూ ప్రేమతో కలిసి తిరిగామే కాని బరితెగించి కాదు ఏంటి తేడా అంటారా !? బరితెగింపు లో రెండు దేహాలు ఉంటె, ప్రేమతో కలిసి తిరగడంలో రెండు మనసులుంటాయి. నాకు తన మీద ఉన్నది ప్రేమ, తనకు నేనంటే విపరీతమైన ఇష్టం, మాకేప్పుడు వేరే ఆలోచనలు రాలేదు, తను డ్రైవ్ చేస్తుంటే నేను వెనక కూర్చునేవాడిని, తను చెప్తుంటే వినేవాడిని, నేను డ్రైవ్ చేస్తుంటే తను అంతే. తను డ్రైవ్ చేస్తునప్పుడు నేను తనని హాగ్ చేసుకొని కూర్చునే వాడిని, ఆ సంతోషం లో తను చెప్పేది ఒక్క ముక్కా చెవినపడేది కాదు.",10,60,20,10
"కార్తి గాడు నువ్వే అడగాలి రా అని నాతో సులువుగా చెప్పేసాడు, కాని హరి ని ఆ విషయం గురించి అడగాలంటే అప్పటి వరకు నాకు పరిచయం లేని కొత్త భావన ఒకటి కలిగింది నాకు. తనని అడగటం వలన నాకు రెండు విషయాలపై స్పష్టత వస్తుంది. ఒకటి తనకి కార్తీ గాడంటే ఇష్టమా కాదా అని, రెండు ఇలాంటి ఇష్టం పైన తన అభిప్రాయం ఏంటి అనేది. ఈలోపు స్టాప్ కి వచ్చింది తను, వస్తూనే ""ఏంటి సర్ ఈ రోజు టైం కంటే ముందే వచ్చారు ఏంటి సంగతి ?"". నిన్న మేడం గారి దర్శనం అవ్వలేదు కదా చూద్దాం అన్న తొందరలో వచ్చేసా.""అబ్బో ! ఈ కొత్త మార్పులు ఎప్పటి నుండో ? "". మొదటి నుండి ఉంది నీకే తెలీలేదు. ""ఏంటో అది ?"". ఓ విషయం అడుగుతా తప్పుగా తీసుకోవుగా. ""ఏంటోయ్ కొత్తగా...అడుగు మనలో మనకేంటి చెప్పు"". తనేంటి ఇంత సాధారణంగా తీసుకుంటుంది, తనకి అర్ధం అవ్వటం లేదా, లేక కావాలనే నటిస్తుందా !. నాకు ఇలాంటి పరిస్తితి వస్తుందని కలలో కూడా కలగనలేదే, ఎవడి కోసమో నేను అడగటం ఏంటి నా కర్మ కాపోతే, ఎవడో కాదులే కార్తీ గాడు చాలా మంచోడు మొదటి సారి సాయం అడిగాడు చెయ్యాలి, కాని వాడు చేయమన్న సాయం నాకు అన్యాయాం చేసేలా ఉందే, ఏవయ్య ఇదేమైన బావుందా...హరి నాది అని చెప్పావ్ మరి ఇదేంటి, కార్తి గాడికి తన మీద ఇష్టం కలిగేలా ఎందుకు చేసావ్, అస్సలు బుద్దుందా నీకు, ఒక్క సారి కనపడు చెప్తా నీ సంగతి, దేవుడు అంటే ఇలానేనా చేసేది ఇద్దరి మిత్రుల మధ్య గొడవ పెట్టి నవ్వుకుందాం అనుకున్నావా, నీ పప్పులు నా దగ్గర కాదు, అడిగేస్తా హరి ని, నాకేమన్న భయమా, నా మనసులో జరుగుతున్న ఈ అలజడికి నా పరిస్తితి చూసి నీల్లోచ్చేలా నవ్వుతున్నట్టు ఉన్నాడు ఆయన, వర్షపు జల్లులు కురిపిస్తున్నాడు",5,70,15,10
"ఇలా నాలో నేను మాట్లాడుకుంటుంటే... ""ఏయ్...నువ్వు ఇప్పట్లో అడిగేలా లేవ్ కాని నేనో విషయం అడగనా ?"". ఆయనతో నా చాట్ కట్ చేసి, హరి తో ఏంటో అడగండి మేడం. ""ఉన్నట్టుండి ఏదో ఆలోచనలోకి వెళ్లి పోతావ్, పిలుస్తున్నా పలకావ్ నీకేమైనా హెల్త్ ప్రాబ్లం ఉందా !?"". హ హా హ హా...""ఎందుకు నవ్వుతున్నావ్, ఇదోటి...ఏదైనా అడిగితె ఇలా అసహ్యంగా పల్లికిలిస్తావ్"". వెంటనే నవ్వటం ఆపేసి,సమస్య అంటూ ఏం లేదమ్మా, అప్పుడప్పుడు నాలో నేనే మాట్లాడుకుంటా అంతే, దాన్నే అంతరంగిక శోధన అంటారు ఆధ్యాత్మిక బాషలో. ""అవునా...దాన్నేవెర్రి అని కూడా అంటారేమో వ్యవహారిక బాషలో"". మనకు అర్ధం కాని దానికి ఏదోక పేరు పెట్టి తప్పించుకోవటమే కదా మనకు తెలిసింది. ""అంతగా అర్ధం కానివి ఏమున్నాయో తమరికి ?"". ఆ విషయాల గురించి చెప్పే ఆసక్తి నాకుంది కాని వినే అర్హత నీకుందా ? ""ఏంటో నువ్వు...అప్పుడప్పుడు ఏం మాట్లాడుతావో నీకైనా అర్ధం అవుద్డా ! ఇంతకీ కార్తీ ఏడి ? "". వాడు లేట్ గా వస్తా అన్నాడు. ""తను ఉన్నా బావుండేది చక్కగా కబుర్లు చెప్పుకునే వాళ్ళం"". ఏంటో నాతో చెప్పకూడని అంత రహస్య కబుర్లు ? "". నీకు నాతో మాట్లాడే టైం ఎక్కడిది బాబు, నీలో నువ్వు మాట్లాడుకోటానికే సరిపోతుందో లేదో కదా !"". హ హా హ హా...ఇంకెప్పుడు నీతో ఉన్నప్పుడు అలా ఉండనులే. అదోలా చూస్తుంది తను...కనీసం ఉండటానికి ప్రయత్నిస్తా సరేనా. ఏంటి విషయాలు, అవును నిన్నెందుకు రాలేదు.",10,50,30,10
"""మా మామ వాళ్ళ ఇంట్లో ఫంక్షన్ ఉంటేను వెళ్ళాను."" మామ అనగానే అంతరంగాలు సీరియల్ పేరు పడేప్పుడు చక్రం తిరిగినట్టు గా గిర్రున తిరిగాయ్ ఎన్నో ప్రశ్నలు నా మైండ్ లో, పెద్దోడా చిన్నోడా, పెళ్లయిందా లేదా, అయితే పిల్లలు పెద్దోల్లా చిన్నోల్లా, తనకి వరస అయిన వాళ్ళు ఎవరైనా ఉన్నారా...బాబోయ్ ఏంటి నేనేనా, ఈ ప్రశ్నలేంటి అనుకుంటూ, ఆ ప్రశ్నోత్తరాల ఛానల్ మార్చేసి, తన ఛానల్ కి ట్యూన్ అయ్యి, మీ మామ వాళ్ళ ఇంట్లో ఏం ఫంక్షన్ అని అడిగాను. ""మా మామకి ట్విన్స్ పుట్టారు, వాళ్ళ నామకరణం చేసారు నిన్న"". హమ్మయ్య ! ""ఏంటి ?"". ఏం లేదు బస్సు వస్తుంది పదా అని బస్సు ఎక్కి కూర్చున్నాం. మా కాలేజికి వెళ్ళటానికి 45 నిమిషాలు పట్టేది మా ఏరియా నుండి. అప్పటివరకు ముందు కూర్చునే తను ఆ రోజు నేను కూర్చున్న సీట్ ముందు సీట్ లో కూర్చుంది. అదేంటి ఈ రోజు సీట్ మారింది అని అడిగాను. ""నీతో మాట్లాడుదాం అని వచ్చాను, ఏ వద్దంటావా !?"". అలా అని కాదు స్వామీ, సర్లే చెప్పు. ""ఇంతకీ ఏదో అడగాలి అన్నావ్, ఏంటది."" అదా మన కార్తీ గాడికి నువ్వంటే ఇష్టం అంటా, వాడి మీద నీ అభిప్రాయం ఏంటో నన్ను తెలుసుకోమన్నాడు.",5,60,25,10
"అలా అడగ్గానే తన ముఖ కవళికల్లో చాలా మార్పొచ్చింది. ""ఇప్పుడే చెప్పాలా రేపు చెప్పినా ఓకే నా ?"". నీ ఇష్టం అమ్మా, ఇప్పుడు అయితే నాకు చెప్పు, రేపైతే వాడికి నువ్వే చెప్పేయ్. తన ముఖం లో ఏదో సందిగ్దం, బాధ, కోపం, చిరాకు అన్నీ, కొద్ది కొద్దిగా ముబ్బుల మాటున దాగిన వెన్నెల లా కనిపించి కనిపించకుండా కనిపిస్తున్నాయ్. ""సరే నేను ముందుకు వెళ్తున్నా"". అదేంటి నాతో మాట్లాడటానికి కూర్చున్నా అన్నావ్. "" రాధ తో కొద్దిగా పని ఉందిలే"" అంటూ ఆతురుతగా ముందుకు వెళ్ళిపోయింది. ఏంటో ఏం మాట్లాడాలని నా ముందు కూర్చుంది, ఏం పని గుర్తోచి ముందుకు వెళ్ళిపోయింది, ఏంటో ఈ అమ్మాయిలు చేసే వాటిని అర్ధం చేసుకోవటం కన్నా బుద్దితక్కువ పని ఇంకోటి ఉండదు అనుకుంటా. తన సమాధానం కోసం రెండు హృదయాలు రెండు భావనలతో వేచిచూస్తున్నాయి, ఒప్పుకోవాలని ఆశతో కార్తిగాడు, ఒప్పుకుంటుందేమో అన్న భయం తో నేను.",10,50,30,10
"ఎంత క్లోజ్ ఫ్రెండ్ అయినా నేను మనిషినే కదా, స్వార్ధం అనే పదార్ధం గట్టిగా పట్టి ఉన్న ఒళ్ళు కదా మనది, వాడి కోసం అనే చేసాను కాని నా కోరిక అది కాదు, వాడ్ని రిజెక్ట్ చేయటమే నాకు కావాల్సింది, నేను ఇంత తక్కువగా ఆలోచిస్తానని ఎప్పుడు అనుకోలేదు, అదేదో వాడికే చెప్పేయొచ్చు కదా నా వాళ్ళ కాదురా నేను ఇష్టపడుతున్నా తనని అని, తప్పు చేస్తున్నాను అనే భావన నన్ను వదలటం లేదు. కార్తీ ఆ రోజు మధ్యానం అడిగాడు ఏమైంది అని. ఏమో రా, తను రేపు చెప్తా అన్నది, నీకే చెప్తుంది అనుకుంటా, నువ్వు అడగమన్నట్టు అడిగాను నేను, ఇక తన అభిప్రాయం తెలుసుకోవటం నీ పని రా. ""అదేంటి మామా, నువ్వే కనుక్కొని చెప్పు రా, మధ్యలో వదిలేస్తావా !?"". రేయ్(బాధతో కూడిన చిరాకు వళ్ళ పుట్టిన కోపాన్ని వెటకారం లోకి మార్చి) ...అవును మరి ఇదో కురుక్షేత్రం, నువ్వో అర్జునుడివి, నేను కృష్ణుడిలా నిన్ను యుద్ధం వరకు తీసుకొచ్చి వదిలేసి వెళ్తున్నా కదా, ఓరి నా బుజ్జి ముంజికాయ్ ఇలాంటి విషయాలు ఎవ్వడివి వాడే చేసుకోవాలి బే. అదిగో మాటల్లోనే వస్తుంది అడుగు నువ్వే, నేను వెళ్తున్నా అంటూ లేచివచ్చాను, హరి కార్తి గాడి దగ్గర కూర్చుంది వెళ్తున్న నన్ను చూస్తూ, నా గుండె 10 నిమిషాలు ఆగకుండా పరిగెడితే కొట్టుకునేంత వేగంగా కొట్టుకుంటుంది, అక్కడ ఏం జరుగుతుందో అనే ఆందోళనతో. ఓ పావు గంట ఇలా కాంటీన్ బయట కూర్చొని నాలో నేను మదన పడుతుంటే, తను తినేసి క్లాసు కి వెళుతుంది. ",5,70,20,5
"వెనకాలే కార్తి వచ్చాడు. నేను అడిగేలోపే వాడు ""ఛా...ఎంత తక్కువ గా అలోచించాను మామ, హరి చాలా మంచిది రా, స్నేహానికి మోహానికి తేడా తెలీకుండా వాగేశాను, తను నువ్వు నాకు బెస్ట్ ఫ్రెండ్స్ రా "". ఏమైంది రా, ఏం అన్నది తను. ""హరికి ఓ అన్నయ్య ఉండేవాడట రా వాళ్ళ పక్కింట్లో, ఆయనకి హరి అంటే చాలా అభిమానం అంట, ఆయన పేరు కూడా కార్తీక్ ఏ అంట, లాస్ట్ ఇయర్ అనుకోకుండా ప్రమాదం లో చనిపోయడంట, నాలో వాళ్ళ అన్నయ్యని చూసుకుంటుంది అంట రా...."" అంటూ ఏడుస్తున్నాడు వాడు. రేయ్ ఆపరా బాబు. సర్లే నువ్వు చేసిందేం పెద్ద తప్పు కాదు లే, పదా క్లాసు కి వెళ్దాం. కార్తిక్ గాడికి మైండ్ పెద్దగా ఎదగలేదు, చిన్న చిన్న వాటికే ఏడ్చేస్తాడు, అమ్మాయి నవ్వితే లవ్వంటాడు, ఒక్క మాటలో లోకం పోకడ తెలీని సుద్ద అమాయకుడు, అందుకే నాకు నచ్చిన అమ్మాయితో వాడి ఇష్టం గురించి అడిగాను, చాలా మంచోడు పాపం ఎలా బతుకుతాడో ఏంటో. మొత్తానికి నాకో పెద్ద భారం తప్పింది తనకి వీడి మీద అలాంటి అభిప్రాయం లేదు, సో మనం హ్యాపీ కదా. అలా హ్యాపీ గా ఉన్న రెండు క్షణలా తర్వాత, వాడి మీద లేదు సరే, మరి నా మీద ? ఇంత నీచంగా ఆలోచిస్తావ్ అనుకోలేదు అంటే ? నాలో ఇంకో తమ్ముడ్ని చూసుకుంటున్నా అంటే",10,60,20,10
"ఆయన రాసిన స్క్రిప్ట్ కి మార్పులు ఉండవు, ఇంప్రూవ్మెంట్ ఉండదు, ఉన్నది ఉన్నట్టుగా నీకు నచ్చినట్టుగా కొన్ని సార్లు, చచ్చినట్టుగా ఇంకొన్ని సార్లు నటించక తప్పదు. అందరూ ఆయన్ని దేవుడు అంటున్నారు నాకు మాత్రం ఆయనో ప్రశ్న. నా తెలివికి అందని, ఆలోచనకు చిక్కని, మనసును వదలని ప్రశ్న. ఆ ప్రశ్నకు సమాధానం వెతకలేని వాళ్ళు, దేవాలయాలు కట్టి ఇదే నిజం అని తృప్తి పడుతున్నారు, వెతుకుతున్న వాళ్ళు అనంత విశ్వాన్ని కొంత కూడా విరామం లేకుండా శోదిస్తున్నారు, దొరికినవాళ్ళు అప్పటివరకు పడిన శ్రమని చూసి నవ్వుకుంటున్నారు. నేను ఏ వర్గానికి చెందినవాడినో తెలుసుకోలేక సతమతమవుతున్నాను. ఈ కథ కూడా ఆయన రాసిన స్క్రిప్ట్ యే కదా, ఫస్ట్ ఇయర్ లో నాకు పిచ్చ పిచ్చగా నచ్చేసింది. గమ్మత్తు ఏంటంటే ఆయన మా ఇద్దరికీ ఒకే పేరు రాసుకున్నాడు, హరి(హరిణి & హరీష్) అనే పిలుస్తారు అందరూ. ",5,70,15,10
" భలేగా కలిపారు స్వామీ మీరు, మీకు చాలా రుణపడి ఉన్నాను ఒక్కసారి కనపడండి మహాప్రభు కృతఙ్ఞతలు తెలుపుకోవాలి. ""రేయ్ నువ్వు మొదలెట్టింది ఏంటి...చెప్తుంది ఏంటి...అసలు కథ చెప్పరా డోంగ్రీ !!"" అంటూ నా డిప్ప మీద ఒక్కటి వేసాడు(వేసినట్టు అనిపించిందో, అనుకున్నానో లేక నిజంగానే వేసాడో ఖచ్చితం గా చెప్పలేను!). ఇదో వింత ఊహ నాకు, ఆయన నేను చెప్పేది వింటునట్టు, నాకు సలహాలు ఇస్తునట్టు అనిపిస్తుంటుంది. ""రేయ్ ఇక చాలు, అసలు కథ మొదలెట్టు !!"". నేను, హరిణి, కార్తీక్ ముగ్గురం ఒకే ఏరియాలో బస్సు ఎక్కేవాళ్ళం. బస్సు స్టాప్ లో కలవటం అక్కడే బస్సు వచ్చేదాకా సొల్లు కబుర్లు చెప్పుకోవటం తో మొదలయ్యేది మా దినచర్య. మొదటి సంవత్సరం లో మేము జూనియర్స్ కనుక సీనియర్ లు జన్మ హక్కులా భావించే రాగింగ్ కు మేము రెడీ గా ఉన్నాం. మమ్మల్ని రాగ్ చేయటంతో మొదలయ్యేది మా సీనియర్స్ దినచర్య.",10,50,30,10
"అప్పట్లో ఇంకా రాగింగ్ పెద్ద నేరం కాదు, కాబట్టి మా సీనియర్స్ ఓ రేంజ్ లో ఆడుకున్నారు మాతో. నిజానికి రాగింగ్ వల్లనే నేను హరి ఎక్కువ దగ్గరయ్యాం. తను నాకు కలవటానికి మా సీనియర్, అర్జున్ గాడు ఓ పెద్ద కారణం. అర్జున్ మా అన్న ఫ్రెండ్, పైగా మా వీధిలోనే ఉండేవాడు, సో నాకు క్లోజ్ ఏ. ఆ అమ్మాయి మీద కొద్దిగా ఇంట్రెస్ట్ ఉందన్న విషయం చెప్పగానే నేను చూసుకుంటాలేరా అన్నాడు. అప్పుడు అర్ధం అవ్వలేదు ఏం చేస్తాడో వీడు అనుకున్నాను, కాని గొప్ప సాయం చేసాడు. ఇప్పటికే మీకు అర్ధం అయ్యుంటది నాకు రాగింగ్ ఏ రేంజ్ లో జరిగుంటుంది అనేది. స్టాప్ లోకి రాగానే అర్జున్ గాడు కూడా వచ్చేవాడు ఓ 5 నిమిషాల్లో, వాడు రావటం హరిణి ని పిలవటం ఆ తర్వాత నన్ను పిలవటం, ఒకరి గురించి ఇంకొకరు చెప్పుకొని, తన గురించి నేను నా గురించి తనని చెప్పమనేవాడు. ఆ తర్వాత పాటలు డైలాగులు జోకులు అంటూ వాడికి నచ్చింది చేయమనేవాడు. వాడు రాగ్ చేసేది మా ఇద్దరినే. అతడు సినిమా లో ""నువ్వు ఆ తలుపు దగ్గర కూర్చొని ఎందుకు తెరుచుకోదా అని చూస్తున్నావ్...""అనే డైలాగ్ నేను హరి ఎన్ని సార్లు చెప్పుంటామో. మా అన్నకి తెలిసినవాళ్లు ఎక్కువ మంది నా సీనియర్స్ గా ఉండటం వలన రాగింగ్ నాకో ఫన్ లా ఉండేది. తనతో ఎప్పుడు మాట్లాడాలి అనిపించినా అర్జున్ గాడిని పిలిచేవాడిని వాడు తనని పిలిచేవాడు.",5,60,25,10
"అలా ఓ నెల రోజులు రాగింగ్ పేరుతో రోజు తనతో మాట్లాడేవాడిని. మొదట్లో తను పెద్దగా పట్టించుకునేది కాదు చిన్నగా పలకరించటం మొదలెట్టింది. బస్సు లో తను ముందు సీట్ లలో, నేను కార్తీక్ వెనక నుండి మూడో వరసలో కూర్చునేవాళ్ళం. అదేంటి అంత నిర్దిష్టం గా అంటారా, మరీ వెనకైతే మా బస్సు చేయించే బెల్లీ డాన్సులు తట్టుకేలెం అండి బాబు. రోజు కలిసి వెళ్ళటం, రావటం, ఇల్లు కూడా దగ్గరలోనే ఉండటం వలన నేను హరి కార్తీక్ ముగ్గురం మంచి స్నేహితులం అయ్యాం. నాకు రాగింగ్ అంటే మర్చిపోలేని ఇంకో వ్యక్తి అంజలి అనే సీనియర్. మా సీనియర్స్, వాళ్ళ సీనియర్స్ లో తనకు లైన్ ఎయ్యని వాడు ఒక్కడు కూడా లేరంటే నమ్మండి. మన తెలుగు వాళ్ళకి అందం అంటే బాపు బొమ్మ కనుక తను బాపు బొమ్మలా ఉండేది. మంచి కట్టు, మైమరిపించే నడక, తన పెదాలు దాటుకు వచ్చేవి మాటలా సిరివెన్నెల రాసిన పాటలా అర్ధం అయ్యేవి కాదు. తనకు నేనంటే అభిమానం, ఎందుకంటే మనకి టాప్ రాంకర్ అనే బాక్గ్రౌండ్ చాలా దృడంగా ఉంది కదా. నా అదృష్టం తను కూడా మా స్టాప్ యే. నన్ను పలకరించకుండా ఒక్క రోజు కూడా ఉండేది కాదు. తను ఆ తర్వాత నాకు అత్యంత ఆప్తుల లిస్టు లో మిగిలిపోయింది, ఇప్పటికి కాంటాక్ట్ లో ఉంది.",10,50,30,10
"అర్జున్ గాడు అడగ్గానే ఎందుకు అంత హెల్ప్ చేసాడో అప్పుడు అర్ధం అయ్యింది. అంజు తో మాట్లాడటానికి వాడు నన్ను వాడుకున్నాడు. రాగింగ్ అంటూ నాకు చేసే హెల్ప్ కి ఈ అమ్మాయి తో వాడు మాట్లాడటానికి నేను హెల్ప్ చేసేవాడిని. ఇక మా కార్తీక్ గాడికి చదువు తక్కువ, తెలివి తేటలు ఎక్కువ, జనరల్ నాలెడ్జ్ రాజకీయాలు సినిమాలు అన్నిటి మీదా మంచి గ్రిప్ ఉండేది వాడికి. చిన్నప్పుడు ఎప్పుడో విపరీతంగా ఆడిన బాస్కెట్ బాల్, వీడి వలన మళ్ళీ అంటుకుంది నాకు. మా కాలేజి గురించి చెప్పుకోటానికి ఉన్న ఒకే ఒక్క మంచి విషయం బాస్కెట్ బాల్ కోర్టు. క్లాస్ లు అవ్వగానే నేను కార్తీక్ కనపడేది కోర్టులోనే. కార్తీక్ గాడు పొట్టిగా ఉండేవాడు కాబట్టి గార్డ్ చేసేవాడు, నేను ఫార్వర్డ్ లో ఉండేవాడిని. పొట్టోడైనా ఫ్రీ త్రో వేయటం లో వాడి తర్వాతే ఎవడైనా, ఒక్కటి కూడా మిస్ అయ్యేది కాదు. నేను కెప్టెన్ గా కార్తీక్ గాడు ఇంకొంతమంది క్లాస్ లో వాళ్ళు కలిసి ఫస్ట్ ఇయరే కాలేజ్ గేమ్స్ లో రిజిస్టర్ చేసాం. నాకూ వాడికి తప్ప మిగత వాళ్ళకి ఎవ్వడికి అప్పటివరకు బాస్కెట్ బాల్ అనే గేమ్ ఒకటి ఉందని కూడా తెలీదు, సో ఫస్ట్ రౌండ్ లోనే బయటకి వచ్చేసాం. ఆ తర్వాత నేను వాడు కాలేజ్ టీం లో జాయిన్ అయ్యాం అనుకోండీ.",5,70,20,5
"అలా కొంత మంది సీనియర్స్ కూడా ఫ్రెండ్స్ అయ్యారు మాకు. ఫస్ట్ ఇయర్ మొదలై కొన్ని నెలలు దాటింది అనుకుంటా, ఒక రోజు హరిణి రాలేదు, అంత నిర్దిష్టం గా ఆ రోజు గురుండి పోవటానికి కారణం కార్తీక్ గాడి నుండి ఊహించని మాటలు వినటం. గేమ్ ఆడి ఇంటికి వెళ్తున్న టైం లో వాడు మామ నీకో విషయం చెప్పాలి రా అన్నాడు. ఏంట్రా! కొత్తగా ఈ నసుగుడేంది చెప్పు. ""అది కాదు బే...కొద్దిగా నాసీరియస్ మేటరు"". ఏంట్రా ఇంట్లో ఎవరు లేరా! చందమామ కథలు(18+) తెమ్మందామా రాజ్ గాడిని !? ""నీ అయ్యా అది కాదు రా అందుకే ముందే చెప్పా సీరియస్ అని, సర్లే వదిలేయ్"". ఓహ్ సీరియస్ ఆ సరే ఏంటి చెప్పు. ""నువ్వెవరికీ చెప్పానని మాటిస్తేనే"". రేయ్ చెప్పరా బాబు మన గురించి చెప్పినా ఎవడు పట్టించుకుంటాడు చెప్పు, ఇంతకీ ఏంటి మేటరు. ""అదే రా మన హరి ఉంది గా తను ఎందుకో నాకు ఈ మధ్య బాగా నచ్చేస్తుంది రా, రోజు చూడాలనిపిస్తుంది మాట్లాడాలనిపిస్తుంది తనతోనే ఉండాలనిపిస్తుంది తానంటే నాకు ఇష్టం మామ నువ్వే చెప్పాలి తనకి రేపు"". ఓర్నీ దీనికా ఇంతసేపు బస్సు కి బొక్కపడేలా కాలితో గీకుతున్నావ్, అంతేగా చెప్తాలే.",10,60,20,10
"""నువ్వు కేక మామ రేపు పార్టీ చేసుకుందాం"". సర్లే పదా మన స్టాప్ వచ్చేసింది. దిగేసి ఎవ్వరింటికి వాళ్ళు వెళ్ళాం. నాకు తనంటే ఇష్టమే కాని నేను చెప్పలేదు వాడు ముందు చెప్పాడు. చిన్న వయసులో అమ్మాయి మాట్లాడితే చాలు ప్రేమ అనుకునే పసి తనం కదా. ఇప్పుడు ఏం చేయాలి కార్తీక్ గాడు నాకు మంచి ఫ్రెండ్ మనిషి కూడా మంచోడు, హరిణి కూడా నాకు మంచి ఫ్రెండ్ నాకు తనంటే ఇష్టమే ఇప్పుడు ఏం చేయాలి వాడి ఇష్టం గురించి చెప్పకుండా నాకు ఇష్టం అని చెప్పేద్దమా !? చెప్పు తెగిపోదు కదా. పోనీ వాడి ఇష్టాన్ని చెప్పి చూద్దాం ఎలా రియాక్ట్ అవుద్దో తెలుస్తుంది కదా. అక్సేప్ట్ చేస్తే పరిస్తితి ఏంటి అనే భయం. వీడేంటి ఇలా షాక్ ఇచ్చాడు పోనీ రేయ్ తనంటే నాకు ఇష్టమే రా అని చెప్పేద్దామ వాడికి !? ఏం అనుకుంటాడో అని బాధ. ఏం చేయను చెప్తే నేను బెస్ట్ ఫ్రెండ్ గా మిగిలిపోతాను, చెప్పకపోతే ఓ మంచి ఫ్రెండ్ ని కోల్పోతాను",5,70,15,10
"దిల్షుఖ్ నగర్ బస్సు స్టాండ్, రాత్రి 12 గంటలు దాటి ఐదు నిముషాలు కావొస్తుంది, పక్కనే ఉన్న టీ షాప్ లోని రేడియో లో తరువాత రాబోయే పాట అప్పు చేసి పప్పు కూడు(1959) సినిమాలోని ""యెచటి నుండి వీచెనో ఈ చల్లని గాలి"" అని వినిపిస్తుంది. ఆ షాప్ కి దగ్గరలో కూర్చుని బస్సు కోసం వెయిట్ చేస్తున్నాను నేను, వాడ్ని కొద్దిగా సౌండ్ పెంచమని అడిగాను. పాట మొదలైంది, యాబై ఏళ్ళ వెనుకటి పాట తో పాటు నేను కూడా అందులో పదో వంతు అంటే ఐదేళ్ళు వెనక్కి వెళ్లాను. తేది గుర్తులేదు కాని సరిగ్గా ఐదేళ్ళ క్రితం ఇక్కడే కలిసాను తనని, ఒక్క పది సెకండ్లు లేటు అయినా నా జీవితం వేరేలా ఉండేదేమో. అది ఏదో పండుగ టైం, హైదరాబాద్ లో తెలిసిందేగా ఆ టైం లో బస్సులు ఎంత కిక్కిరిసి పోతాయో, నేను ఉండేది కూకట్ పల్లి లో ఐనా అదృష్టవశాత్తు నాకు రిజర్వేషన్ దొరికింది దిల్షుఖ్ నగర్ నుంచి.",10,50,30,10
"ఆఫీసు నుండి త్వరగా వచ్చేసి ఫ్రెష్ అయ్యి లగేజి తీసుకొని దిల్శుఖ్ నగర్ బయలుదేరాను. కిక్కిరిసిన లోకల్ బస్సులో విశ్వ ప్రయత్నం చేసి లగేజి తో సహా ఎక్కేసాను మొత్తానికి. అది బస్సా, జెమినీ సర్కస్సా అనేది తెలీలేదు ఓ రెండు క్షణాలు, ఎందుకంటే సర్కస్ లో చేసే విన్యాసాలు ఇక్కడ చూసే వాటికి ఏ మాత్రం సరిపోవంటే నమ్మండి. 40 మంది కూర్చునే సామర్ధ్యం ఉన్న బస్సు లో 120 మంది వరకు ఉండి ఉంటారు. వారిలో ముసుగులు ధరించిన ఆడపిల్లలు, సీట్ కోసం మల్లయుద్ధాలు చేస్తున్న మహిళలు, నిలబడ లేక, కూర్చునే చోటు లేక అవస్థ పడుతున్న ముసలివాళ్ళు, అంత గందరగోళం లోను అమ్మాయిలకు సైట్ కొట్టే కుర్రాళ్ళు, దొరకునా ఇటువంటి సమయం అనుకుంటూ తమ హస్త కళ ప్రదర్శించే చొర శిఖామణులు, దిగాల్సిన చోటు ఎప్పుడు వస్తుందో తెలీనివాళ్ళు, దిగాల్సిన చోటు దాటినా పట్టించుకోలేనంత నిద్రలో ఉన్న అలసిన మనుషులు మరియు ఊరికి వెళ్ళాల్సిన బస్సు మిస్ అవుద్దేమో అని ఆరాట పడే నాలాంటి వాళ్ళు. సాధారణంగా 45 నిముషాలు పట్టే ప్రయాణం ఆ రోజు ఉన్న రద్దీ వలన దాదాపు రెండు గంటలు పట్టింది.",5,60,25,10
"మొత్తానికి దిగ్విజయంగా రాత్రి 11.45 కు దిల్శుఖ్ నగర్ చేరాను. టైం చూసాను, నేను రిజర్వు చేయించుకున్న బస్సు బయలుదేరాల్సిన సమయం దాటి దాదాపు గంట ఎక్కువ అయ్యింది. కాని నా అదృష్టం, ఆ బస్సు ఇంకా రాలేదని చెప్పారు. నిద్రపోకుండా ఉండేందుకు ఓ టీ తీసుకొని వాడి షాప్ ఎదురుగా తాగుతూ బస్సు కోసం వెయిట్ చేస్తున్నాను, టీ షాప్ లోని రేడియో లో ""యెచటి నుండి వీచెనో ఈ చల్లని గాలి"" పాట వస్తుంది, ఎంత యాదృశ్చికం నిజంగానే చల్లటి పవనం వీస్తుంది నా వెనుక నుండి. అప్పటివరకు పట్టించుకోలేదో లేక ఈ పాట వలన పట్టించుకున్నానో తెలీదు కాని సడన్ గా గాలి ఎక్కడి నుండి వస్తుందా అని వెనక్కి తిరిగి చూస్తున్నాను, అంతసేపు వెనుక ఉన్న బస్సు, అప్పుడే వెళ్తుంది, ఓహ్ అదా సంగతి అనుకోని ముందుకు తిరుగబోతుంటే ఎవరో అమ్మాయి వస్తున్నట్టు కనిపించింది.",10,50,30,10
"మళ్ళీ వెనక్కు తిరిగి చూసాను, చల్లటి గాలిలో మెల్లగా నడుచుకుంటూ వస్తుందో ఆడపిల్ల. మొహానికి స్కార్ఫ్ కట్టుకొని ఉన్నా కూడా నాకెందుకో నచ్చేసింది. ఒక్కసారిగా నిద్రమత్తు వీడి పోయింది, తననే చూస్తూ ఉండిపోయాను. తను నేను కూర్చున్న వరస లోనే పక్క బల్లపై కూర్చుంది. నిమిషానికి 20 సార్లు కొట్టుకునే నా కళ్ళు ఇరవై నిమిషాలైన కదలకుండా చూస్తూనే ఉన్నాయ్ తనని. టీ కి డబ్బులు ఇచ్చి వచ్చేలోపు ఎటో వెళ్ళిపోయింది. బస్సు స్టాండ్ మొత్తం వెతికాను కాని ఎక్కడా కనిపించలేదు. భ్రమ కాదు కదా అనే సందేహం, భ్రమ కాకూడదు అనే బాధ, భ్రమ ఏమో అనే భయం ఒకేసారి నాకు కలిగాయి. ఈ లోగా నేను ఎక్కాల్సిన బస్సు వచ్చేసింది, నేను తనకోసం వెతుకుతున్నాను. మైక్ లో నా సీట్ నెంబర్ చెప్తున్నారు, అది నిద్రలో వచ్చిన కలేమో అని సర్దిచెప్పుకొని బస్సు ఎక్కాను. నా పక్క సీట్ లో ఎవరో అమ్మాయి కూర్చుంది ముఖానికి ముసుగుతో, తనే అయితే బావుండు అనే ఆశతో వెళ్లి కూర్చోబోతున్నాను, ఈలోపు మీరు నా సీట్ లో కూర్చుంటారా బాస్, తను నా గర్ల్ ఫ్రెండ్ ప్లీజ్ అని అడిగాడు ఒకతను. నేను ఎలా నమ్మాలి అన్నట్టు చూసాను వాడిని.",5,70,20,5
"కావాలంటే ఫోటో చూడండి అని వాడి ఫోన్ చూపించాడు, దానితో తను ఈ అమ్మాయి కాదు అని తెలిసింది. మీ ఇద్దరి ని విడదీసిన పాపం నాకెందుకులే అనుకోని వెళ్లి వాడి సీట్ లో కూర్చున్నాను. నా పక్క సీట్ ఖాళీగా ఉంది, బస్సు స్టార్ట్ అయ్యింది. విండో మూసేసి నిద్రలోకి జారుకున్నాను. కొద్దిసేపటి తర్వాత బస్సు ఆగింది, మిగిలిన సీట్ లన్ని ఫిల్ అయ్యాయ్. మన పక్కనా ఎవరో కూర్చున్నారు. కూర్చునే ముందు సీట్ మార్చండి అని కండక్టర్ తో గొడవ పడుతుంది, కాని అందరూ కపుల్స్ ఏ అవ్వటం వలన ఎవ్వరూ మారటానికి ఒప్పుకోలేదు అనుకుంటా, తప్పక నా పక్కనే కూర్చున్నారు. ఇవన్నీ నిద్రలో ఉన్న నాకు కొద్ది కొద్దిగా వినిపిస్తున్నాయ్. ఒక పావు గంట తర్వాత దాహం వేసి లేచాను, నా పక్క సీట్ లో అమ్మాయి ఫోన్ లో చాట్ చేస్తున్నట్టు తెలుస్తుంది. నిద్ర మత్తు లోనే తను బస్సు స్టాండ్ లో చూసిన అమ్మాయే అని తెలిసింది నాకు. స్కార్ఫ్ వలన మొహం మట్టుకు కనిపించటం లేదు, ఒక్క సారిగా నిద్రమత్తు వీడిపోయింది. సడన్ గా ఎక్కడికి మాయం అయ్యారండి అని అడిగాను నేను. ఇయర్ ఫోన్స్ పెట్టుకుంది కదా వినిపించలేదు తనకు.",10,60,20,10
"పరిచయం లేని అమ్మాయిని వెంటనే అడిగేస్తే బావోదు అనిపించి, నీళ్ళు తాగుతున్నట్టుగా నటిస్తూ తన మెడ, కాళ్ళ వైపు చూస్తూ పెళ్లయిందా లేదా అనే బేసిక్ పాయింట్ ని చెక్ చేసుకున్నాను. హమ్మయ్య పెళ్లి కాలేదు. కాలేదు సరే మాట్లాడటం ఎలా, అప్పటివరకు పెద్దగా అమ్మాయిలతో మాట్లాడింది లేదు, నిజానికి ఎలా మాట్లాడాలో తెలీదు. వాస్తవానికి చిన్నప్పటి నుండి బాయ్స్ స్కూల్ లో పెరిగిన వాళ్ళం కదా అమ్మాయిలతో ఎలా మాట్లాడాలో అంత అలవాటు లేదు. పైగా మనం పెద్ద అందగాళ్ళం కూడా కాదు కదా అదో భయం. గతం లో జరిగిన కొన్ని సంఘటనల ప్రభావం కూడా గట్టిగా ఉంది లెండి. కాని చాలా కాలం తరవాత ఒక అమ్మాయిని చూసి మనసులో ఏదో అలజడి మాటల్లో చెప్పలేనిది, మీకూ ఎప్పుడో ఒకసారి కలిగే ఉండొచ్చు, మాట్లాడటం ఎలా అని నాలో నేను ఈ విధం గా తర్జన భర్జనలు పడుతుంటే, తనే పిలిచింది నన్ను. కొద్దిగా విండో క్లోజ్ చేస్తారా అంటూ. లూజ్ గా ఉందండి ఇందాకటి నుండి ఇదే పని నాకు, నిద్ర కూడా సరిగా పట్టటం లేదు అని చెప్తూ క్లోజ్ చేసాను. ఇంతకీ పెళ్లయిందా అని అడిగింది తను.",5,70,15,10
"నాకు మొదట అర్ధం కాలేదు, ఏం అడిగారు ? పెళ్లయిందా అనేనా, లేదండి. మీకూ ? అవ్వలేదులే. ఒక్క సమాధానం తో నాలో ఎన్నో సందేహాలు రేపింది, ముందుగా లే అంటూ ఏదో తెలిసిన వాళ్ళకి చెప్పినట్టు మాట్లాడుతుందేంటి, ఇంతకీ అమ్మాయిలు పెళ్లి గురించి అడుగుతారా అంత సడెన్ గా. ఇలా నాలో నేను మాట్లాడుకుంటుంటే... ఇంకా ఏం మారలేదబ్బాయ్ నువ్వు అంది తను. ఒక్కసారిగా మైండ్ బ్లాక్ అయ్యింది నాకు, అబ్బాయ్ అని పిలిచేది తనే, ఆ స్వరం కూడా.. నా గుండె నిమిషానికి సాధారణం కంటే రెట్టింపు సార్లు కొట్టుకుంటున్న శబ్దం వినిపిస్తుంది నాకు, తనా కాదా, తనేనా...నాలుగేళ్ళ క్రితం నేనేం చేసానో తెలుసుకోకుండా, కనీసం అడగకుండా విడిచి వెళ్ళిపోయిన తనేనా నా పక్కన ఉంది. తను వెళ్ళిపోతూ చూసిన చివరి చూపు, ఆ క్షణం లో నా మనసు పడిన వేదన, నా చుట్టూ ఉన్న వాళ్ళు అన్న మాటలు, తను ఎందుకు వెళ్తుందో తెలీని ఆవేదన అన్నీ గుర్తున్నాయ్ నాకు. ఎలా మరచిపోగలను, మర్చిపోవటానికి అవేమైనా జ్ఞాపకాలా...కాదు శాసనాలు, నా జీవితం లో ఆనందాన్ని, సంతోషాన్ని హరించి వేసిన మరణశాసనాలు.",10,50,30,10
"""ఏంట్రా, నిజమా...?"" లో 'ఏంట్రా'కున్న సహజమైన అరుపుకి ఉలిక్కిపడి లేచింది చలన. ""చెయ్ కోసుకోడమేంట్రా..?"" అని వెంటనే మరో అరుపు. ""పొద్దున్నే ఏంట్రా ఆ మాటలు.!?"" అని వంటిట్లోంచి అమ్మ కేక. ""ఏం కాదులేమ్మా.."" అని మాట దాటేసినా ఏంటో తెలుసుకుందామని అమ్మే గదిలోకి వచ్చింది. ""ఇప్పుడు నేను లేచినట్టు తెలిస్తే ఈ విషయం మాట్లాడతాడో లేడో"" అనుకుని పడుకున్నట్టే ఉండి వాళ్ళ మాటలు వింటోంది చలన.",5,60,25,10
మంగళ వాద్యాలకు పురోహితుడి మంత్రాలకు దూరంగా పెళ్లికి తొడుక్కుని చప్పుడు చేస్తున్న మట్టి గాజులకి దగ్గరగా అత్తింట్లో బెడ్ మీద కూర్చున్న కావేరి మదిలో ఎక్కడున్నావ్? ఎందుకున్నావ్? ఎలా ఉన్నావ్? ఇలా ఎన్నో ఎదురయ్యే ప్రశ్నలకు సమాధానం ఆలోచించే లోపల షాంపూ బాటిల్ ఇచ్చింది అత్తగారు అప్పటికప్పుడు తేరుకుని షాంపూ తీసుకుని స్నానానికి వెళ్ళింది. స్నానం చేసేంత వరకూ అదే ప్రశ్నల సమూహం తన ఆలోచనలు తన పరమితిలేకుండా ఎదురౌతున్న క్షణం ఎన్నో భావాల నడుమ స్నానం ముగించుకుని తయారైంది. చుట్టాల ఇంటికెలితెనే గంటన్నరలో తన ఇంటికి వెళ్ళే ప్రయత్నం చేసే గుణం తనది అలాంటిది జీవితంలో ఒక్క పూట కూడా గడపని మనుషులతో ఒక్క రోజైనా ఉండని ఇంట్లో ఇకపై తన సంసారం సాగించాలి అన్న విషయం మెదడుకు అర్ధమయ్యి వెన్నులో పుట్టిన భయం కళ్ళలో కనబడకుండా చిరునవ్వుతో సర్దుతూ రూంలో నుండి బయటికి వెళ్ళింది.,10,50,30,10
అందరూ తన కోసమే చూస్తున్నట్టు అనిపించింది ఒకేసారి అందరినీ ఎలా పలకరించాలో తెలీక నెమ్మదిగా అందరినీ నవ్వుతూ చూస్తూ వంటింట్లో ఉన్న దేవుడి గదికి వెళ్ళింది అంతమందిలో తనకి బాగా పరిచయం ఉన్న వ్యక్తి ఆ దేవుడే కొద్ది సేపు కళ్ళు మూసుకుని దండంపెట్టుకుంది. “ఏమైనా నీదే బాధ్యత” అని చెప్పి కళ్ళు తెరిచి వంటింట్లో అత్తగారి దగ్గరకి వెళ్ళి ఏమైనా సహాయం కావాలో అని అడిగి పక్కనే ఉన్న టీ గ్లాసులు అందించింది. మొదటి రోజే పని చేయించుకోవడం ఇష్టం లేని అత్తగారు నవ్వుతూ “అప్పుడే వంటింట్లో ఎందుకు అక్కడ కూర్చో నేను చేస్తాలే” అని చెప్పింది. ఇంకా ఏం చేయాలో తెలీక వెళ్ళి కుర్చీలో కూర్చుంది. ఈలోపు ఎవరో పెద్దావిడ వచ్చి చూసి “బాగున్నావు..”,5,70,20,5
"అన్నది మామగారు వాళ్ళ పిన్ని అని పరిచయం చేసేసరికి దండం పెట్టడానికి లేచింది ఇంతలో తోటికొడలు వచ్చి “మీ ఆయన్ని కూడా పిలువు” అనేసరికి ఒక్క క్షణం ఎవరూ కనపడలేదు చేతికి దొరికాల్సిన ఉప్పు డబ్బా ఎదురుగా ఉన్న కనపడనట్టు తన భర్త పక్కనే ఉన్న ఎక్కడా అనట్టు వెతికింది ఈలోపు ఒక చేయి ఇక్కడే ఉన్నా అని తట్టినట్టు అనిపించింది మళ్ళీ స్పృహలోకి వచ్చి ఇద్దరూ దండం పెట్టారు, “సుఖంగా ఉండండి” అని దీవించి వెళ్ళిపోయింది. తన స్థితి తెలుసుకుని మళ్ళీ రూంలోకి వెళ్లి గట్టిగా ఊపిరి వదులుతూ పీలుస్తూ ఒక రెండు నిమిషాలు ఉండిపోయింది.",10,60,20,10
"మన రోజువారి జీవితంలో చాలా చిన్న మరియు అసంభవమైన సంఘటనలు మనల్ని సంతోషంగా మరియు ఆనందంగా చేస్తాయి అని చెప్పేదే ఈ నవల. కానీ ఇలాంటి చిన్న చిన్న ఆనందాల్ని మనం పట్టించుకోమని, ఇలాంటి ఆనందాలను వదిలేసి డబ్బు వెనక పరుగులు పెడుతున్నాం అని చెప్తారు రచయత. శాంతి, ప్రీతం చుట్టూ నడిచే ఈ కథ ద్వారా జీవితం లోని చిన్న చిన్న ఆనందాలను మనం అనుభవించడం నేర్చుకోవాలని చెప్పే ప్రయత్నం చేశారు మల్లాది వెంకటకృష్ణమూర్తి గారు.",5,70,15,10
"బుచ్చిబాబు అనే కలం పేరుతో శివరాజు వెంకట సుబ్బారావు గారు రాసిన నవల ""చివరకు మిగిలేది"". దయానిధి అనే డాక్టర్ తన తల్లి చనిపోయిన తర్వాత తన జీవితం లో ఎదుర్కొనే సందిగ్తలను ఎలా ఎదురుకున్నారు అన్నదే ఈ నవల. పెళ్లి కోసం తనకో భార్యను వెతికే ప్రయత్నం లో సమాజం తో చాలా పెద్ద గొడవల్లో చిక్కుకుంటాడు దయానిధి.",10,50,30,10
"1984లో ప్రచురితమై పాతికేళ్ళపాటు తన అస్తిత్వవాద నిసర్గ సౌందర్యంతో పాఠకులను అలరించిన అతడు అడవిని జయించాడు నవలిక నిస్సందేహంగా తెలుగు సాహిత్యంలో ఒక విశిష్ట రచన. లేశమాత్రమైన కథాంశంతో, అనామకుడూ, అపరిచితుడూ ఐన నాయకుడితో, అద్భుతమూ, అపూర్వమూ ఐన అరణ్య నేపథ్యంతో తన రచనను ఒక పురాగాథ స్థాయికి తీసుకెళ్ళారు రచయిత శ్రీ కేశవరెడ్డి.",5,60,25,10
"స్త్రీ, సమాజ విలువలని ప్రశ్నిస్తూ, అనాదిగా వస్తున్న వివాహ బంధాలనుండి తన స్వేచ్ఛ లోకంలో ఆనందాన్ని పొందటాన్ని చాల చక్కగా మనకు తెలిపారు చలం గారు. 1926 కాలం లో వచ్చిన కథ అంటే ఇప్పటికి ఆశ్చర్యాన్ని కలిగిస్తూనే ఉంటుంది పాఠకులకి. అలాంటి పరిపక్వత తో ఉంటుంది కథ. ఒక గృహిణి తన స్వేచ్చని శోధించే ప్రక్రియలో పడిన మనోవేదన, ఆత్మ పరిశీలన గురించే ఈ కథ.",10,50,30,10
"యండమూరి క్లాసిక్స్‌లో ఇది ఒకటి. మానవ సంబంధాలు, స్వార్థం, కుటుంబ విలువలు ఇలాంటి ఎన్నో ఎమోషన్స్ తో సాగుతుంది ఈ కథ. జీవితం చివరి దశ లో ఉన్న వ్యక్తి తన జీవితం లో జరిగిన తప్పు ఒప్పులను తిరిగి గుర్తుచేసుకొని ప్రయత్నంలో తెలుసుకొనే గుణపాఠాలు ఈ కథ.",5,70,20,5
టాలీవుడ్ లోని ఎందరినో మెప్పించిన పుస్తకం కీర్తి కిరీటాలు. మాటల మాంత్రికుడు త్రివిక్రమ్ శ్రీనివాస్ గారు కూడా ఏ ఈపుస్తకాన్ని తప్పక చదవి అని చెప్పారంటే ఈ పుస్తకం లోకి గొప్పతనం అలాంటిది. కథలోని ముఖ్య పాత్ర అయిన తేజ తన జీవితంలో వచ్చే ఒడి దుడుకులను ఎదుర్కొనే విధానం వాళ్ళ కథ చివరికి తేజ మీద ప్రతి ఒక్కరికి చాలా గౌరవం కలుగుతుంది.,10,60,20,10
ధనవంతుడైన సీతారామ రావు పేరు కోసం పాకులాటలో ఉన్న ఆస్తినంతా కోల్పోతాదు. తాను నమ్మిన వారు కూడా తనకి సహాయం చెయ్యకపోవడంతో సీతారామారావు కి కోపం కాస్త బాధగా మారుతుంది. అలంటి గుణాలతో సీతారామారావు జీవితం ఎలా మారుతుందో అన్నదే ఈ కథ.,5,70,15,10
"ఉలిక్కిపడి లేచాడు శివ. తనకి బాగా తెలిసిన శబ్దం అది. సమయం రాత్రి 2.45. పైన కుక్కలు మొరగడం మొదలుపెట్టాయి. హడావిడిగా పైకి పరిగెత్తాడు. అప్పటికే రెండు మూడు బళ్ళు ఆగాయి. కొంతమంది కింద నీళ్లలోకి చూస్తున్నారు. లేక్ పోలీస్ కానిస్టేబుల్ రేడియోలో అలెర్ట్ చేస్తున్నాడు. శివకి ఒక్కసారిగా ఊపిరి ఆగినంత పనయ్యింది. భృకటి ముడిపెట్టి, ఆ చీకట్లో తను గోడ పక్కన పెట్టిన కర్ర కోసం చూశాడు. అది కనపడగానే ఏదో బండ గుర్తు దొరికినట్టు, ఒక్క ఉదుటున నీళ్ళలోకి దూకాడు. ఆ చీకట్లో అతని చూపు అంతా మునిగిపోతున్న వ్యక్తి మీదే వుంది. వేగంగా ఈదుకుంటూ ముందుకు వెళ్ళాడు.",10,50,30,10
"ఆ వ్యక్తి ఒకవైపుకు జారిపోగా, శివ మరో వైపు వెతకసాగాడు. ఆ చీకట్లో ఒక చెయ్యి కనబడగానే అటు వైపు ఈది ఎట్టకేలకు చెయ్యి పట్టుకుని గోడ దగ్గరున్న రాళ్ళవరకు లాకొచ్చాడు. అప్పటికే నీళ్లు మింగేసిన ఆమెకి తాడుకట్టి పైకి చూసాడు. పై నుండి లేక్ పోలీసులు లాగి అంబులెన్సు ఎక్కించి తీసుకెళ్లారు.",5,60,25,10
"ఆ రోజుతో శివ కాపాడిన ప్రాణాల లెక్క 114. లేక్ నుండి ఒక శవాన్ని పైకి లేపినా, ఒక ప్రాణాన్ని కాపాడినా రెండు మూడు రోజుల వరకు శివ మనసులో ఏదో కలవరం. తనలా ఒక అనాథకి ఉన్నన్ని బాధలు ఉన్నాయా వీళ్ళకి? వీళ్లది ఫుట్‌పాత్ జీవితం కాదు, కాగితాలు ఏరుకున్న కష్టాలు లేవు, భిక్షమెత్తిన బాధలు లేవు.. ఎందుకు చావడం? అలల చప్పుడు, పైన రోడ్డు మీద వెళ్లే ఒకటి రెండు బండ్లు తప్ప అంతా నిశ్శబ్దం. వీధి దీపం నుండి లాగిన చిన్న కరెంటు కనెక్షన్ నుండి ఓ గుడ్డి దీపం కింద ఏడుగురు పిల్లలు, శివ చేరతీసిన నలుగురు ఆనాథలు పడి నిద్రపోతున్నారు. చిన్నోడు, ప్రవీణ్ అటు ఇటు కదులుతున్నాడు. వాడికి లైట్ ఉంటే నిద్ర పట్టదు. అది లేకపోతే కింద నుండి విషపు జీవులు పైకి పాకుతాయని భయం శివకి. వాటికి కాపలాగా అరడజను పిల్లుల్ని ఆ హాల్ మధ్యలో పెంచుతాడు. ఇక నిద్ర పట్టలేదు అతనికి. లేచి, రెడీ అయ్యి మార్కెట్‌కి వెళ్ళాడు.",10,50,30,10
"శివ వెనక్కి తిరిగి చూసాడు. చిన్న పిల్లాడు ఒక మూలకు నిలబడి కనకాంబరం మాలలు అమ్ముతున్నాడు. వాడి దగ్గర ఇద్దరు ముగ్గురు నుంచుని బేరం ఆడుతున్నారు. ‘నాకు పదమూడేండ్లు ఉండంగ నేను లేపిన ఫస్టు పీనుగుకు ముప్పై రూపాయలిచ్చిర్రు, ఇయ్యాల గదే ముప్పైకి మూర ఇస్తుర్రు. దేవునికి కొనాల్నంటె బ్యారం, సచ్చి దేవునికాడికి పోయినా బ్యారం. ఏం దునియ రా భై?’ అనుకుంటుండగా అతని ఫోన్ మోగింది",5,70,20,5
"కొద్దిసేపటికి శివ అక్కడికి చేరుకున్నాడు. గుడి గోడ పైకి ఎక్కి చూసాడు. బాడీ గుడి వెనక తేలుతోంది. కిందకి దిగి వచ్చి, తాడు తీసుకుని నీళ్లలోకి దూకాడు. ఈదుకుంటూ బాడీ దగ్గరకి వెళ్ళాడు. పది మీటర్ల దూరం ఉండగానే దుర్గంధం భరించలేకుండా ఉంది. ఊపిరి బిగపట్టాడు.",5,70,15,10
"“దీంతల్లి.. వారం రోజులు డెట్టాల్‌తోటి కడిగినా పోదు ఈ కంపు. పాణం తీసుకుంటే ఏమొస్తది?” అని తిట్టుకుంటూ దగ్గరకి వెళ్లి తాడుకట్టి బయటకి లాక్కొచ్చాడు. తను చేసే పనంటే శివకి చాలా గౌరవం. అంతే గౌరవంగా ఒక శవాన్ని ఎత్తుకొస్తాడు. తను ఎప్పుడూ రెడీగా పెట్టుకునే ప్లాస్టిక్ షీటులో ప్రేమగా చుడతాడు. పోలీసువారి దగ్గర అవి ఉండవని తెలుసు, అందుకే ఆ బాధ్యత కూడా తనదే.",10,60,20,10
"చొక్కా వేస్కుంటున్న అతన్ని, భుజం మీద గాయాన్ని చూస్తూ నుంచుంది శాంతమ్మ. ఈ కొరోనాల మన్నువడ ఇల్లు గడుస్తలేదని సీకులు కోసం ఆ నీటిలో దూకి ప్రాణం మీదకు తెచ్చుకున్నాడు. సర్రున భుజం నుండి ఛాతీ లోతుకు గుచ్చుకపోయింది ఒక సీకు. ఆ మురుగు నీటీలో నుండి బయటకి వచ్చి దగ్గరగా చూసేవరకు తెలీలేదు ఎవరికీ.. తన భుజం, ఛాతీ నుంచి రక్తం రావడం. మూడు వారాలు హాస్పిటల్లో పడ్డాడు. ఆ మాటలే గుర్తొచ్చాయి శాంతమ్మకి.",5,65,20,10
"“నీకూ నేర్పిన కదనే. 24 మందిని కాపాడినవ్‌లే. నీకు తెల్వదా ఏముందో ఈ కంపుల? పొయ్యేముందు నలుగురు కొడుకులల్ల ఒకన్ని ఇదే పనికి దింపుత, వాడు లేప్తడు నా తర్వాత. దీంతల్లి. దమ్ అయితాంది. గుర్తింపు కావాలె. నా పేరు మీద కార్డు కావాలె. స్కూల్‌ల నలుగురు హనుమంతులు ఉంటిరని నా పేరు శివ అని మార్చిన్రు. పెట్టినపేరూ పాయే. ఇగ నేను ఏంది?”",10,50,30,10
"శివ వెళ్ళేవరకు ఆ ప్రాణం ఆగలేదు. నీళ్ళలోకి దూకి, పైకి లాగి భుజాల మీద వేస్తుండగా జేబులో ఏదో తగిలింది. చెయ్యి పెట్టి చూసాడు. ఒక ఉత్తరం, దాని లోపల ఒక చిన్న కవర్లో కమ్మలు. ఉత్తరంలో అక్షరాలు పూర్తిగా చెరిగిపోయాయి. ఏ ప్రేమ ప్రయాణం ఎక్కడ ఆగిపోతే ఈ ప్రయాణం ఇక్కడ ముగిసిందో మరి అనుకున్నాడు మనసులో.",5,70,15,10
"శాంతమ్మ మంచం దగ్గరకు పాకి, రెండు చేతులు శివ తలగడమీద పెట్టి “ఏమో.. నాకు నువ్వు మస్తు సున్ సాన్ ఉంటవ్. దిమాగ్‌ల ఎంత పరేషానీ ఉన్నా నన్ను లేపుకొచ్చిన్నాడు ఎట్లున్నవో, గిప్పుడూ అంతే. లేకుంటే నీ దోస్తు చావు శాంతికి మా గుట్టకు వచ్చుడు ఏంది, రైల్ టేషన్‌ల మా అమ్మ అయ్యని కల్సుడు ఏంది, వాళ్ళు నిన్ను మా ఇంటికి పిలువుడు ఏంది?” అంది.",10,60,20,10
నిండు పౌర్ణమి పండు వెన్నెల వెలుగులో రేకు మంచం మీద కూర్చుని హుస్సేన్‌సాగర్‌ని చూస్తున్నాడు శివ. చిన్న చిన్న అలలు అరుస్తూ గోడని ఢీ కొడుతూ చిన్నాభిన్నమైపోసాగాయి. ఎదురుగా పద్దెనిమిది మీటర్ల ఎత్తులో బుద్ధుడు రాయగిరి రాతి రాజసంతో హుందాగా నిలబడి నగరాన్ని చూస్తున్నాడు.,5,65,20,10
ఆమె మాటలు వింటూ శివ కళ్ళు మూసుకున్నాడు. మురుస్తూ అతడ్నే చూస్తోంది శాంతమ్మ. నుదుటిమీద కట్ట మైసమ్మ బొట్టు. ఉదయం పెట్టింది మళ్ళీ మొహం కడిగేవరకు అలానే చెక్కుచెదరకుండా దీర్ఘచతురస్రాకారంలో చైతన్యానికి ప్రతీక అయిన ఆ శివుని మూడో కన్నులా ఉంటుంది. ప్రపంచం రెండు కళ్ళతో చూడలేనిది ఈ శివ మూడో కన్నుతో చూస్తున్నాడా లేక ఆ శివునిలా గరళం అంతా కంఠంలో దాచుకున్నాడా అని ఆలోచిస్తూ మంచం మీద తల వాల్చి నిద్రలోకి జారుకుంది. కలలో…,10,50,30,10
"""మన బిచ్చపతి కంటే 'ఆహ నా పెళ్ళంట' లో బిచ్చపతి నయం రా బాబూ!!"" అని పక్క టేబుల్ వెంకట్రావు అన్న మాటలు పట్టించుకోకుండా తన టేబుల్ మీద ఫైల్స్, బాక్సు పెట్టి పని చూసుకుంటున్నాడు భిక్షపతి. ""అవునండీ! సినిమాలో కోట గోరు పిసినారిగా యాక్టింగ్ మాత్రమే సేసారు. ఈయనగోరు జీవించేత్తన్నారు!"" అని మాట కలిపాడు రాజారావు. ఇవన్నీ రోజూ వింటున్నా, పట్టించుకునే లోకంలో భిక్షపతి లేడు. తన పని తాను ముగించుకుని ఇంటికి చేరటమే భిక్షపతి రోజువారీ లక్ష్యం.",5,70,15,10
"రామాపురం లో భిక్షపతి మండల పరిషత్ ఉద్యోగి. ప్రభుత్వ ఉద్యోగం అయినా చేతులు తడపకుండా నిజాయితీగా పని చేసేవాడు. చిన్నతనం నుండీ ఎవరూ లేకపోయినా కష్టపడి ఒచ్చిన ఉద్యోగం తో అదే ఊళ్ళో స్థిరపడ్డాడు. ఒంటరి జీవితానికి అలవాటు పడిన భిక్షపతి పెళ్లి కూడా చేసుకోకుండా అలాగే ఉండిపోయాడు. పెద్దగా ఇష్టాలూ, కొరికలూ లేకపోవడంతో ఖర్చు కూడా పెద్దగా ఉండేది కాదు. పైగా రెండు పూటల భోజన అలవాటు. సరదాలు, స్నేహితులు, జల్సాలు వీటికి దూరంగా, ఒంటరితనానికి దగ్గరగా భిక్షపతి జీవితం ఉండేది. పూజలు, పెళ్లిళ్లు, గుళ్ళు ఇవేవీ భిక్షపతి దినచర్యలో భాగం కాలేదు. నాలుగు జతల బట్టలు, తోలు చెప్పులు, డొక్కు సైకిలు, పాత గొడుగు...ఇవే రెండేళ్లుగా భిక్షపతి ని ఎండా వానల నుండి కాపాడుతున్నాయి. సంపాదన ఉన్నా గాని ఖర్చు మీద ధ్యాస లేకపోవడంతో ఊళ్ళోవారంతా భిక్షపతి ని పిసినారిగా చూసేవారు. తోటి ఉద్యోగులు, ఇరుగు పొరుగు వారి హేళనలు భిక్షపతి పట్టించుకునేవాడు కాదు. దీనితో భిక్షపతి అంటే పడని వారు రెచ్చిపోసాగారు. భిక్షపతి డబ్బంతా కూడబెట్టి చెడు అలవాట్లకు ఖర్చు చేస్తునట్లు పుకారు పుట్టించారు. నెలలో రెండు సార్లు భిక్షపతి కి పక్క ఊరు వెళ్లి వచ్చే అలవాటు ఉండటంతో ఊరంతా అది నిజమే అని నమ్మారు.",10,60,20,10
"ఒకసారి భిక్షపతి పక్క ఊరికి వెళ్లి తిరుగు ప్రయాణం అయ్యే సరికి చీకటి పడింది. మెల్లగా చీకట్లో డొక్కు సైకిలుపై వస్తున్న భిక్షపతి మీదకి అతివేగంతో అదుపు తప్పిన లారీ వచ్చి గుద్దేసింది. చుట్టు పక్కల జనం గుమిగూడేసరికి ఒంట్లో చలనం లేదు. ప్రాణం పోయిందని తెలుసుకున్న జనం మెల్లగా శవం ఇంటి వద్దకు చేర్చారు. చివరి చూపుకి చుట్టాలెవరైనా వస్తారేమో అని శవాన్ని తెల్లరే వరకు ఉంచారు. అంతలో ఊరి పెద్ద ""బిచ్చపతి గాడికి చుట్టమా, పక్కమా? ఒంటరి పక్షి! ఏనాడూ రూపాయి ఇచ్చి ఎరగడు! ఆడి కోసం ఎవడోత్తాడూ? తీస్కెళ్ళి తగలెట్టెయ్యండెహె!!"" అని ఆజ్ఞ విసిరాడు. పిసినారి భిక్షపతి కి చివరికి అలాంటి గతే పట్టిందని జనమంతా గుసాగుసలాడారు. శవాన్ని కదిలిస్తుండగా రెండు వ్యాన్లు వచ్చి భిక్షపతి ఇంటి ముందు ఆగాయి. ఊరి పెద్ద బయటకి వచ్చి చూసేసరికి ముప్పై మంది దాకా ముసలి వాళ్ళు, చిన్న పిల్లలు. భిక్షపతి శవం చుట్టూ చేరి ఏడవసాగారు. పిల్లలంతా పదేళ్ల లోపు వారు. పెద్దలంతా డెబ్భై దాటిన వారే. వారంతా పక్క ఊరిలోని అనాథ శరణాలయం వారు. అప్పుడు భిక్షపతి ఎక్కడికి వెళ్ళేవాడో, తన సంపాదన ఏమి చేసేవాడో ఊరి జనానికి అర్థమైంది.",5,65,20,10
"సరదాగా అలా చల్లని రాత్రి లో వేడి వేడి ఛాయ్ తీస్కొని డాబా మీద కూర్చున్నా. చల్ల గాలి , ప్రశాంతమైన వెన్నెల. తెలీకుండానే మొహం మీదకి చిరునవ్వు వచ్చేసింది. వెన్నేలిచ్చిన స్వేచ్చేమో జీవితంలో నడుస్తున్న కష్టాలు , సమస్యలు అన్ని మర్చిపోయాను. సందిగ్ధాలతో నిండిన జీవితంలో ఊహలే కదా అలసటకి మందు.",10,50,30,10
"నాలుగు నెలలు ముందు తను వదిలేసి వెళ్ళింది అనే సంగతి కూడా మర్చిపోయి , గడిపిన తీపి జ్ఞపకాలు , గుర్తులు అన్ని మదిలోకి రావడం మొదలు పెట్టాయి.ఇక్కడే నా పక్కన కూర్చుని ఇదే వెన్నెల్లో మాట్లాడుకునే వాళ్ళం. చరిత్ర నుండి చెత్త విషయాల దాక , పనికిరాని విషయాల నుండి దేశంలో తీసుకునే ప్రధాన నిర్ణయాల దాకా , ఏ అంశం అయినా అలా గంటల తరబడి మాటలాడుకునేవాళ్ళం. కానీ ఏ కథ కైనా మొదలు తో పాటు ముగుంపు కూడా ఉంటుంది.",5,70,15,10
"అలా జ్ఞపకాలలో తేలుతున్న నాకు , తెలీకుండానే ఆ కథ ముగింపు దగ్గరికి చేరుతున్నాను అనే విషయం తట్టలేదు. చిరునవ్వుతోనే మొదలైనట్టు గుర్తు , కంటి నిండా కన్నీరు ఎపుడు నిండిందో అర్ధమే కాలేదు. కళ్ళ ముందు ఉన్న వెన్నెల మాయలో పడి మనసంచున ఉన్న చీకటి గాయాలు మర్చిపోయాను. ఆ గాయాలు నేర్పిన పాఠాలు ఎన్నో.",10,60,20,10
"మనం ప్రేమించిన వాళ్ళు జీవితం లో మనతో ఉంటె ఎంత అందంగా ఉంటుంది. ప్రేమ మొదైలనప్పుడు భవిష్యత్తు లో ఎదురయ్యే సమస్యల కన్నా , అపుడు ఆ క్షణం మనల్ని ఒప్పుకుంటారా ? ఒప్పుకుంటే ఎలా జీవించాలి అనే ఆలోచనలే ఉంటాయి. పెళ్లి అయితే జీవితం ఎలా గడపాలి , పిల్లల పేర్లు , నెలవారీ బడ్జెట్ , షాపింగ్ , ఒకే ఇంట్లో ఉండడం , కష్ట సుఖాలు పంచుకోడం , ఈ ఊహలన్నీ అందమైనవే. వీటితోనే మెడలు కట్టేస్తాం. కానీ మనలో ఎంత మంది ఆ కలల్ని నిజం చేసుకుంటాం. సక్సెస్ అయినా ప్రేమ కథలు పదుల్లో ఉంటె , విడిపోయిన కథలు వేలల్లో ఉన్నాయి. మన చేతిలో లేనివి ,సమాజం విడదీసిన కథల గురించి మాట్లాడట్లేదు , ఆ కథలు మన కర్మ , ఎలా అన్నా మార్చలేము. నేను మాట్లాడుతుంది నీ గురించి , నీ గుణాల గురించి , నీ వ్యక్తిత్వం గురించి , నీ అలవాట్ల గురించి. నీ వల్ల విడిపోయిన ప్రేమకథలు గురించి. నువ్వే సర్రిగా ఉంటె నీ ప్రేమ గెలిచేది కాదా?",5,65,20,10
"మనందరికీ గతాలు ఉన్నాయి , ఆ గతం లో గాయాలు కూడా ఉన్నాయి. అదే గతం తో ఎవరన్నా నీ దారికి వస్తే అనుమానం తో నస పెట్టి చెంపకు. వీలైతే అర్ధం చేస్కో లేకపోతే మౌనంగా ఉండు. ఒక మనిషి మీద నీ ప్రేమ కనపడాలి పెత్తనం కాదు. ఇంట్లో ఒప్పుకుని పెళ్లి దాక వెళ్లే కథలు చాలా తక్కువ , ప్రేమకి సమాజం అడ్డు పడితే అది నీ కర్మ , కానీ మీ కథకు మీరే శత్రువులు అయితే అంతకన్నా దురదృష్టం ఉండదు , అసలా మనుషులు అందరు సరిగ్గా అర్ధం చేసుకుంటే బ్రేకప్ అనే పదం డిక్షనరీ లో ఉంటుందా చెప్పండి.",10,50,30,10
"ఈ లోకం లో ఇప్పుడున్న సమాజం లో అందరికి గాయాలతో నిండిన గతాలు ఉన్నాయి. వీలైతే గతాన్ని అర్థంచేసుకుని ఒక అవకాశం ఇవ్వండి ,మీకు మీ తోడుకి కూడా. లోకం లో అందరికి అర్ధం చేస్కునే తోడు కావాలి , కానీ ముందు మనం మారితే చుట్టూ జనాలు మారతారు, ప్రేమనే మధురమైన భావంలో అప్పుడపుడు సమస్యలు వచ్చిన కలిసి పోరాడండి.",5,70,15,10
"డెబ్బై ఐదు ఏళ్ళ వయసులో పలకరించడానికి నలుగురు మనుషులు, బాదని పంచుకోడానికి కొందరు స్నేహితులు, పండక్కి వచ్చి వెళ్ళే కూతుర్లు,కొడుకులు, మనవళ్ళు, మనవరాళ్లు వుంటే పెద్ద టెన్షన్లు ఏముంటాయి పడుకుంటే పొద్దున్నే బార్య కాఫీతో నిద్ర లేపే దాకా ప్రశాంతంగా నిద్ర పట్టుద్ది....",10,60,20,10
"దురదృష్టమో ఏంటో , ఈ తిక్క ఆలోచనలు , నిర్ణయాలు చూసి కోపం వచ్చి మాట్లాడడం మానేసింది కీర్తి . తనది తప్పు అని చెప్పలేను , కానీ పక్కన ఉంటె బాగుండే అనిపించింది. ఒకప్పుడు ఏ నిర్ణయం తీసుకున్న తను పక్కనే నిలబడేది , తనే ధైర్యం . తీసుకున్న ఏ నిర్ణయానికైనా ఊపిరి పోసేది , ఆయువునిచ్చేది. కానీ ఈ సారి ఇల్లు వదిలేసి రావడం నచ్చలేదు , తనకేంటి ఆలోచిస్తే నాకే మంచిగా అనిపించట్లేదు.",5,65,20,10
"మొత్తానికి ఏం చేయాలో అర్ధంకాక వారణాసి ట్రైన్ ఎక్కాను . మొగల్ సరాయ్ స్టేషన్ లో దిగి ఆటో ఎక్కి గంగా నది దగరికి చేరాను. ఆ నది , గాలి , గంగా హారతి తెలియని ప్రశాంతతను దరి చేర్చాయి. అప్పటి దాకా మదిలో కలిసి ఏకం అయ్యి కల్లోలం చేసిన వేల ఆలోచనలు ఒక్కసారిగా విడి విడిగా కనిపించాయి.",10,50,30,10
"జీవితం లో అతివృష్టి , అనావృష్టి అనేవి సహజం. ఈరోజు ఎన్నో నవ్వులు , ఇంకెన్నో జ్ఞపకాలు , కానీ ఆ మరుసటి రోజే జీవితం తలకిందులు కావచ్చు , బాధలతో నిండిపోవచ్చు , నిస్సహాయత దరి చేరచ్చు . బాధ సంతోషం కలిస్తేనే జీవితం అన్నారు అందుకే కాబోలు , కానీ ఏది శాశ్వతం కాదు. నవ్వులు శాశ్వతం కాదు , బాధలు శాశ్వతం కాదు.",5,70,15,10
"బుర్రలో ఎన్నో పనులుండచ్చు , ఏం చేయాలో అర్ధం కాకపోతుండచ్చు , అంత మాత్రాన కృంగిపోయి , ఆవేశ నిర్ణయాలు ఎప్పుడు తీసుకోకూడదని అర్ధం అయింది . ఎదో ఒకటి త్వరపడి చేసేయడం కంటే కొన్ని సార్లు ఏం చేయకుండా ఉండడమే మేలు . ఇంట్లో వద్దన్నారు , వచ్చేసాను , నేనిక్కడ ఎలా ఉన్నానో పక్కన పెడితే , అసలా వాళ్ళు అక్కడ ఎలా ఉన్నారు ? మాట్లాడే అవకాశం కూడా ఇవ్వలేదు నేను . బ్రతిమిలాడితే ఒప్పుకునే వారేమో",10,60,20,10
"కూర్చుని వీటికి సమాధానం ఇచ్చుకుంటే అయ్యిపోయేదేమో ! ఏదైనా మన మంచికే లే ! ఆ రాత్రి అక్కడే ఘాట్ లో పడుకుని పొద్దున ట్రైన్ ఎక్కి ఇంటికి వచ్చేసాను . 3 రోజులు ఎక్కడున్నానో తెలీదు , ఏం అయిపోయానో తెలీదు . అమ్మ కొట్టింది , కానీ ప్రతి దెబ్బ ప్రేమతోనే తగిలింది.",5,65,20,10
"కొన్ని రోజులు అయ్యాక ఇద్దర్ని కూర్చోపెట్టి ప్రశాంతంగా ఉన్నది చెప్పాను, ఇది తప్ప వేరే ఏది చేయలేను అని , ఒక్క అవకాశం ఇవ్వమని అడిగా . ఒక్క సంవత్సరం ! ఒకే ఒక్క సంవత్సరం తీస్కో గడువు అన్నారు . గెలిచాం అనిపించింది , ఎందుకో తెలీదు , అప్పటి దాకా ఉన్న బాధ అంత మెల్లిగా పోతు ఆనందాన్ని తీస్కోచింది.",10,50,30,10
"కీర్తిని కలిసాను , చూడగానే చంప పగలకొట్టింది . అక్కడే టీ షాప్ లో కూర్చుని బిజినెస్ మోడల్ గీసుకున్నాము. కార్తీక్ గాడు ఇచ్చిన 2500 లో 700 మిగిలి ఉన్నాయ్ . ఒక తాటి ఆకుల బుట్ట 300 రూపాయలకి , 20 kg కీరా ౩౦౦ రూపాయలకి ఉప్పు కారం తీస్కున్నాము . 160 కీరాలు , ప్లేట్ 10 రూపాయలు , రోజు సంపాదన 1600 . మొదట రోజు లాభం 900 రూపాయలు. ఒక ఆయన అక్కడే కింద కూర్చుని పాటల పుస్తకాలు అమ్మడం చూసాం. కొత్త వ్యాపారం పెడతావా ? , పెట్టుబడి నేనుపెడతా అని అడిగితే ""హా "" అన్నాడు. అలా స్టేషన్ లో చిన్న వ్యాపారి నుండి చాలా మంది బిచ్చగాళ్ళ వరకు ""హా "" అనే అన్నారు. సంవత్సరం లోపు 26 స్టేషన్స్ లో 85 మందికి పెట్టుబడి పెట్టాం. 50 % వాళ్ళకి లాభం , ఖర్చు పోగా 85 నుండి తక్కువ లో తక్కువ 100000 రూపాయలు వస్తున్నాయి.",5,70,15,10
"మనం చేయాల్సింది కేవలం సహనం తో నిలబడడమే , నిలబడ్డావా , ఊహించని ఆనందం కూడా సమయానుసారం ఇస్తుంది.ఇది నా కథ . నీ కథ లో సమస్యల్ని విడి విడిగా చేసి చూడు , సమాధానం వాటి మధ్యలోనే స్పష్టంగా కనిపిస్తుంది.",10,60,20,10
"ఇంజనీరింగ్ చేసి 3 ఏళ్ళు అయ్యింది. క్యాంపస్ లో జాబ్ వచ్చింది , కానీ దాని జీతం వచ్చే లోపే నాకు చిరాకు వచ్చింది. ఒక షాప్ పెట్టి సొంత వ్యాపారం చేస్తా అంటే అమ్మ, నాన్న 2 లక్షలు అప్పు తీసుకొచ్చారు. ఆలోచన బాగుంది , సక్సెస్ కూడా అయింది కానీ 2 గంటల కన్నా ఎక్కువ కూర్చోవాలి అనిపించలేదు.",5,65,20,10
సంతృప్తి లేదా ? ఆసక్తి లేదా ? ఇలా ఒకటి రెండు కాదు పది పన్నెండు ఉద్యోగాలు చేశాను. విచిత్రం ఏంటంటే అమ్మ నాన్న ఒక్క మాట కూడా అనలేదు. బయటికి కనపడకపోయిన వాళ్ళు బాధ పడుతున్నారు అని తెలుస్తూనే ఉంది. అన్నిటి మీద చిరాకు వచ్చి కొన్ని నెలలు అన్ని వదిలేసి అలా గాలికి తిరిగాను.,10,50,30,10
"మనిషికి భయం ఎక్కువ. దింట్లో ఫెయిల్ అయితే ఏంటి పరిస్థితి ? అందుకే సేఫ్ ఆప్షన్ చూసే చేసుకుంటారు . అందుకే మనలో చాలా మంది కష్టంగా కనిపించినా, అనిపించినా సేఫ్ జాబులు అంటేనే మోజు, ఇష్టంగా ఉన్న మిగతా అన్ని వృత్తులు అంటే భయం , కాకపోతే ఒకసారి ఇష్టం అయినా పని పట్టుకుంటే ఇప్పటికి కాకపోయినా , ఇప్పటికైనా అక్కడ ఒక మంచి స్థాయిలో నిలబడతారు . అందుకే అన్ని ట్రై చేసి దేంట్లో నువ్వు సంతోషంగా ఉంటె దానిలో ఎదగాలన్నది నాది , నాన్నది కోరిక.",5,70,15,10
నీకు చిరాకు వచ్చింది అనే ఒక్క కారణం తీసేసి ఇన్ని జాబ్స్ ఎందుకు మానేసావో ఒక్క కారణం చెప్పమంటే నీ దగ్గర సమాధానం ఉందా? అసలా ఒక ఫీల్డ్ లో పడిపోతే లేదా కొంచెం ఫెయిల్ అయినా మళ్ళీ లేచి పోరాడావా? కనీసం ట్రై చేసావా ?,10,60,20,10
"నీకు నీ గర్ల్ ఫ్రెండ్ అంటే ఇష్టం ఉండచ్చు , కానీ తన గురించి నీకు మొత్తం తెలుసా ? కానీ తెలుసుకుంటే ఇష్టం పెరుగుతుంది కానీ తగ్గుతుందా ? ఈ లోకం లో ఏదైనా అంతే ! నేర్చుకుంటూ పోతేనే ఒక్కోటి తెలుసుకుంటూ , విజయపు మెట్లు ఎక్కుతావ్",20,40,20,20
"నువ్వు ఏ ఉద్యోగం తీసుకున్న , కష్టాలు చిరాకు , సంతోషం , గెలుపు అన్ని కలిపే వస్తాయి , కష్టాలు లేని ఉద్యోగాలు ఏవి చెప్పు ? చీకటి లేకపోతే వెలుగుకి గుర్తింపు ఉంటుందా ? అలానే కష్టం లేకపోతే గెలిచినప్పుడు ఆనందం కూడా ఉండదు. జీవితం ఎప్పుడు ఒకేలా ఉండదు , ఎన్నో ఎత్తులు ఎన్నో సమస్యలు , విజయం అయినా ఓటమి అయినా తాత్కాలికమే.",30,30,20,20
"కానీ చేసే ఉద్యోగం వల్ల మానసికంగా ఎదగాలి. పని చేసి ఇంటికి వచ్చాక హమ్మయ్య అని ప్రశాంతంగా పడుకోవాలి కానీ , అబ్బా మళ్ళీ రేపు పనికి వెళ్ళాలి అనిపించని ఏ ఉద్యోగం అయినా నువ్వు సంతోషంగానే ఉంటావ్.",10,50,20,20
"కానీ నేను చేయాలనుకున్నది ఏంటి , చేస్తుంది ఏంటి ? బ్రతకాలనుకున్నది ఎలాగా ? బ్రతుకుతున్నది ఎలాగా ? అప్పుడు మాట్లాడి ఉంటె , ఇప్పుడు బాధ పడేవాడ్ని కాదేమో. ఇప్పటికి పోయింది ఏమి లేదు అనే వాదన కూడా అప్పుడప్పుడు నాలో ఇంకా ఆశ బ్రతికి ఉన్న మనసుకి అనిపిస్తుంది , మళ్లీ మౌనంగా ఉండి , తప్పలేదు అని ఈ ఇష్టం లేని పని చేయాలో అనే భయం ముందు ఓడిపోయేది.",40,20,20,20
"నువ్వు .... నువ్వే ... నాలా బ్రతకడం కంటే నచ్చింది చేసుకుంటూ బ్రతకడం చాలా బాగుంటుంది , ఇది నరకం. మాట్లాడు , వాదించు , గొడవపడి , కానీ మౌనంగా మాత్రం తల దించుకోకు. నీ కలని , నీ కళని కాపాడుకోవాల్సింది నువ్వే.",10,60,20,10
"ఒకసారి త్రివిక్రమ్ శ్రీనివాస్ గారిని నువ్వు నాకు నచ్చావ్ మూవీ గురించి అడిగినప్పుడు “చలంగారి లాగా పెళ్లి అయిన అమ్మాయి ప్రేమకథ రాసే ధైర్యం లేక, ఎంగేజ్మెంట్ అయిన అమ్మాయి ప్రేమకథ రాసా” అని చెప్పారు. అక్కడ మొదలయింది నా అన్వేషణ ఎందుకు చలం గారు అంత కాంట్రవర్సియల్ రచయిత. తన సొంత కుటుంబం, తన సొంత ఊరు వాళ్ళే తనని దూరం చేసే అంతగా, తెలుగు సాహిత్య వాదుల్ని రెండుగా చీల్చేసా అంతగా ఏం ఉంది చలం గారి నవలల్లో అని.",20,40,30,10
"మైదానం కథలోకి వెళ్తే లాయర్ భార్య అయిన రాజేశ్వరి అనే బ్రాహ్మణ అమ్మాయి, తన భర్త క్లయింట్ అయిన అమీర్ అనే ముస్లిం వ్యక్తి ని ప్రేమించి లేచిపోద్ది. వాళ్లిద్దరూ నిజాం స్టేట్(స్వాతంత్రం రాక ముందు) లోని ఒక మారు మూల ప్రాంతం లో మైదానం అనే ప్రదేశం లో జీవిస్తారు. అక్కడ నుంచి రాజేశ్వరి జీవితం ఎలా మారింది అనేది ఈ నవల. ఈ ఆర్టికల్ లో నేను ఎక్కువ స్టోరీ/స్పాయిలర్స్ ఇవ్వ దలుచుకోలేదు. మీరే స్వయంగా చదవాలని కోరుతున్నా",30,30,20,20
"తప్పు ఒప్పు లు పక్కన పెట్టి ఆలోచిస్తే, రాజేశ్వరి తీసుకునే నిర్ణయాలు తీసుకోడానికి నిజంగా సమాజం లో మహిళలకి ఆ స్వాతంత్రం ఉందా అని ఆలోచించాలి. ఈ నవల ఎక్కడా సమానత్వం గురించి మాట్లాడదు, ఎక్కడా సమాజం అలా ఉండాలి ఇలా ఉండాలి అని ఉపన్యాసాలు ఇవ్వదు. తనకి దక్కిన స్త్రీ ని ముఖ్యంగా భార్యలని తమ సొంత ఆస్తి గా భావించే మొగాళ్ళ గురించి చెబుతది. ఒక సందర్భం లో “ లాయరు హంగులో మనము ఒక భేషజం- ఆ పుస్తకాల బీరువాలు, గుర్రపు బండి లాగే, ఎవరన్నా వస్తే ఒంటినిండా నగలు వేసి మనని చూపించవచ్చు.దేహం లో కలిగే ఆ కామరోగాన్ని మన ద్వారా కళ్ళు మూసుకుని నయం చేసుకోవచ్చు.” అని రాజేశ్వరి తన భర్త లాంటి మొగాళ్ళ గురించి చెప్తుంది.",10,50,20,20
"ఎందుకు ఈ నవల అంత కాంట్రవర్సియల్ ఆండ్ తెలుగు సాహిత్యం లో ఎందుకు అంత ముఖ్యమయినది? ఈ నవల చదివిన ఇప్పటి కాలం వాళ్ళు కూడా అర్ధం చేసుకోలేని, జీర్ణించుకోలేని విషయాలు వందేళ్ల క్రితమే చలం గారు రాసారు అంటే గొప్పే కదా. అంటరానితనం, కులాల గురించి రచయితలు వాదిస్తున్న సమయాల్లో సమాజంలో స్త్రీ పాత్ర గురించి తన అవసరాల గురించి ఇంత బోల్డ్ గా రాశారు అంటే ఎంత పెద్ద సాహసమో మీరే ఆలోచించండి.",20,40,20,20
"చలం గారి చివరి రోజుల్లో 1972 లో ఆకాశవాణి కి ఇచ్చిన ఒక ఇంటర్వ్యూలో తన రచనల గురించి అడిగినప్పుడు ఇలా చెప్తారు. “నా పుస్తకాల్లో తిట్టింది బయట ఉన్న మనుషుల్ని కాదు , నన్ను. నాలో యే యే మచ్చలు ఉన్నాయో వాటిని నేను గట్టిగా తిట్టుకోవడం తో , వాటిని గట్టిగా గోక్కోవడంతో, వాటిని తన్నబోగొట్టుకోవాలని చూసుకోవడంతో ఆ పుస్తకాలన్నీ బయల్దేరాయి అవి మిమ్మల్ని అనుకోని మీరు కోప్పడ్డారు, మిమ్మల్ని కాదు నన్ను తిట్టుకుంది”",10,60,20,10
"తెల్లవారు జామున 7 , 7 :30 కావస్తుంది, ప్రతి రోజు లానే ఆఫీస్ కి వెళ్ళడానికి మెహదీపట్నం 49M ఎక్కాను. బస్ ఖాళీగా ఉండటం తో వెళ్లి నచ్చిన కిటికీ పక్కన కూర్చున్నా. నా ముందు సీట్ లో దట్టంగా మెరుస్తున్న తెల్ల గడ్డం ఉన్న ముసలాయన ఉన్నాడు. బస్ ఇంకో 2 నిమిషాలలో కదులుతుంది అనగా ఒక పని మనిషి , చిన్న పిల్లాడ్ని కొడుతూ .""రోజు విడొక బరువు నాకు "" అని నసుగుతూ బస్ ఎక్కించింది. అది చుసిన తాత చెయ్యిసహాయం ఇచ్చి వాడ్ని పైకి లాగి తనకి ఎదురుగా ఉన్న సీట్ లో కుర్చోపెట్టుకున్నాడు.",40,20,20,20
"కండక్టర్ వచ్చి తాతని టికెట్ ఎక్కడికి ఇవ్వమంటారు సార్ అని అడగగా , చంటి వైపు చూపిస్తూ , వీడు ఎక్కడ దిగుతాడో అక్కడదాక అని తాత చంటి వైపు చూపిస్తూ చెప్పాడు . కొంచెం ఏడుపు ఆపి కళ్ళు తుడుచుకున్నాడు చంటి.",10,50,20,20
"ఎన్నో ఆశలు , ఇంకెన్నో ఊహలతో ఆకాశాన్ని అందుకోవాలనే కోరిక మీ మా మనందరి ఇంట్లో ప్రతీ కూతురి కో , అక్క కో , చెల్లి కో , అమ్మ కో కచ్చితంగా ఉంటుంది. కానీ దురదృష్టపు శాత్తు సమాజం గీసిన గీతాలలో బ్రతకాలి కాబట్టి , ఎవర్ని బాధ పెట్టె మనస్థత్వం ఉండదు కాబట్టి మౌనంగా చాలా కలల్ని త్యాగం చేసేసి ఉంటారు. కానీ ఎవరు ఎం అనుకుంటారనె ఆలోచన వదిలేస్తే ? ఒక్కసారి స్త్రీ స్వార్దంగా ఆలోచిస్తే ?",20,40,20,20
"ఆడదానికి అపరశక్తి రూపానికి దూరం కేవలం ఒక నిర్ణయం. తను తలుచుకుంటే తాకలేని స్థానం లేదు. నీ అహాన్ని పోషిస్తూ , నువ్వొక గొప్పోడివి అనె నీ భావనకు ఊపిరి పోసుకుంటు బ్రతుకుతుంది. తింగరిది అని నువ్వు పూర్తి చేసే లోపు అసలు నువ్వు ఊహించలేని శిఖరాలకు వెళ్లగలిగే శక్తి తనది.",30,30,20,20
"తన త్యాగంతో నడుస్తున్న ధరతిరా ఇది.సీతాదేవి అయినా , మేరీమాత అయినా నిందలు మోసారు కానీ రాముడిని , యేసుని విడిచిపెట్టలేదు. పురాణాల్లో , పుస్తకాలలో ఆడదాని వల్ల యుద్ధాలు జరిగాయి అని అల , అలవోకగా అనె ఓ మిత్రమా , ఆ యుద్ధాల ముగింపు లో ధర్మం గెలిచిందని మర్చిపోయావా లేదా ఆ యుద్ధం అంచుకి ఒక అధర్మపు సామ్రాజ్యం మట్టి కలిసిందని గ్రహించలేకపోయావా .",10,60,20,10
"తనకి సహాయం పక్కన పెడితే ముందు గౌరవం ఇద్దాం. సమాన హక్కు ఇవ్వడం అన్న ఆలోచన తీసేసి వాళ్ళు సామానులు , అన్ని హక్కులు గల వారు అని నమ్మడం మొదలుపెడదాం .నువ్విచ్చే నిర్ధారణ కన్నా వాళ్ళకి ఇవ్వాల్సిన గౌరవం ఇచ్చేసేయ్ , అంత కన్నా పెద్ద బహుమానం ఏమి లేదు .",20,40,20,20
"అమ్మ లేనిదే నువ్వు లేవు , అసలు నువ్వే లేనప్పుడు నీ పెత్తనం ఎంత? అమ్మ కడుపులో నుండి వచ్చిన ఒక పిండపు ముద్దవని మర్చిపోకు , దాన్ని ప్రేమతో పెంచి ఒక అర్ధవంతమైన జీవితం ఇచ్చింది ఆసిడ్లు పోయడానికి , మానభంగాలు చేసి ఆ స్త్రీ కి , మీ అమ్మకి ఈ సృష్టికి వెన్నుపోటు పొడవడానికి కాదు . నీది కండ బలం , వయసుతో ఆవిరి అయిపోతుంది.తనది గుండె బలం నిలబడితే నా కొడకా ! సృష్టిని సైతం అంతం చేసే సామర్థ్యం,క్రోధం తనది.",10,50,20,20
"తన ప్రేమ జీవితపు కొన ఊపిరి అంచు వరకు గుర్తుంటది.అమ్మ వడిలో ప్రేమ , తోబుట్టువు ఇచ్చిన ధైర్యం , అమ్మమ్మ ఇచ్చిన ఆప్యాయత, భార్య ఇచ్చె నమ్మకం , మగువ అంటేనే భావాలు , అవే ఈ బ్రతుకుని ముందుకి నడిపేవి. ప్రపంచంలోఉన్న ప్రతి మహిళకి, నమస్కరిస్తూ ధన్యవాదాలు. మీరే ఈ లోకానికి బలం , మీరే ప్రేమ , మీరే ధైర్యం.",40,20,20,20
"అనగనాగ ఆఫీస్ , ఆ ఆఫీస్ లో విష్ణు అనే ఒక ఉద్యోగి. లోకం లో పని చేసే వాళ్ళు కొందరు అయితే పని నటించే వాళ్ళు ఇంకొందరు. అదృష్టం కొద్ది మనోడు మొదటి రకం , కానీ దురదృష్టం ఏంటి అంటే చుట్టూ పని చేసే చాలా మంది రెండో రకం. మొహమాటం వలలో పడి విష్ణు నా పని నేను చూస్కుంటా , మిగతా వాళ్ళ గురించి నాకెందుకు అనే పద్దతిలోనే రెండు ఏళ్ళు నెట్టుకొచ్చేసాడు. ఏ ఇబ్బంది రానంత వరకు అది మంచి పద్ధతే . అన్ని ప్రశాంతంగా నడుస్తున్నాయి అనే టైం లో పై ఆఫీసర్ నాగేశ్వర రావు నుండి ఆ ఇబ్బంది రానె వచ్చింది.",10,60,20,10
"అప్పటిదాకా ఒక్క మాట కూడా మాట్లాడని రావు గారు సడన్ గా టార్గెట్ చేయడం స్టార్ట్ చేసాడు. విష్ణు కి అర్ధం కాలేదు అలా అని మరి తెలివి తక్కువ వాడు కాదు కదా , ఇటీవలే విష్ణు కి వచ్చిన ప్రమోషన్ అయినా కావచ్చు లేదా రెండు ఏళ్ళు అవ్వడం తో బయటికి వెళ్ళిపోతాడు అనే భయం కూడా కావచ్చు. మన మదిలో ఆలోచనలే అంతు చిక్కనివి , అర్ధం కానివి , ఇంకా వేరే వాళ్ళ మది లో ఆలోచనలు ఎలా చెప్పగలం",20,40,20,20
"ప్రతిసారి లానే పోతేపోనీ , నా పని నేను చేసుకుంటే చాలు అనే ధోరణి లోనే ఉన్నాడు విష్ణు. కానీ ఆ మౌనాన్ని అహంకారం అనుకుని పగ పెంచేసుకున్నాడు. సహా ఉద్యోగులలో ఎవరు తప్పు చేసిన అది నా మీదకి డైవర్ట్ చేసి మానసికంగా ఇబ్బంది పెట్టడం స్టార్ట్ చేసాడు. ఇవన్నీ అలవాటు లేని విష్ణు చాలా డిస్టర్బ్ అయ్యాడు. ఆరోగ్యం పాడైంది. ప్రశాంతమైన నిద్ర కూడా గందరగోళంగా మారింది . తప్పు చేసి పడిన నింద బరువుగా ఉన్న నీకున్న కారణం వాడుకుని మోయచ్చు. ఏ తప్పు చేయని మనిషి మీద వేసే నింద కొండంత బరువైనది , అది ప్రతి నిమిషం కిందకి తొక్కుతూనే ఉంటుంది. సహించలేము కానీ తప్పట్లేదు.",30,30,20,20
"""మారడానికి ఉద్యోగాలు , అవకాశాలు చాలానే ఉన్నాయ్ , కానీ ఇపుడున్న ఉద్యోగం , వాడు సంపాదించుకున్న ప్రమోషన్ , అలవాటు అయినా వాతావరణం ఇవన్నీ వదిలేసి మారాలన్న ఆలోచనకి కారణం ఎవరు ? వాడి అహాన్ని తీర్చడానికి , వాడి పెట్టిన బాధలకి తలవంచి వెళ్తే , మళ్లీ ఇదే పరిస్థితి జీవితం లో వస్తే ఇలానే పారిపోవాలా ? నా తప్పు లేకున్నా తప్పుకోవాల్సిన అవసరం నాకేంటి ? నీ స్వార్ధం కోసం వేరే వాళ్ళని బాధ పెట్టె హక్కు నీకుందా ? """,10,50,20,20
"వాడ్ని మార్చాలనుకోడం అవివేకం , కానీ నేను మారకపోడం అంత కంటే దారుణం. సమస్య వచ్చిన ప్రతీసారి పారిపోతే , ఆ సమస్య వెంట పడుతూనే ఉంటుంది , నుంచుని ఎదుర్కొని చూడు , ఈరోజు నేర్చుకోకపోయినా , ఏదోక రోజు నేర్చుకుంటావ్ , మనిషిలా స్థాయి , ఓర్పు లో ఒక మెట్టు పైకి ఎక్కుతావ్.",20,40,20,20
"ఇంకొక రెండు నెలలు అక్కడే ఉన్నాడు విష్ణు , ప్రతిరోజు మానసిక బాధ , వేసే నిందలు పడుతూనే ఉన్నాయ్. కానీ ఈసారి విష్ణు పనికి వాడి గొంతు తోడు అయ్యింది. ప్రతి రోజు దాని గళం పెరుగుతూ వచ్చింది. రెండు నెలల తరువాత కావాల్సినవి అన్ని దగ్గర పెట్టుకుని , రావు గారు పై ఆఫీసర్ రామ్ మోహన్ గారితో మీటింగ్ పెట్టాడు విష్ణు. చేసిన పని , దానికి సాక్ష్యాలు , రావు గారు అన్న మాటలు వాటి రికార్డింగ్లు అన్ని ముందు పెట్టేసాడు. చూసారు , పరిశీలించారు. ఆ తరువాత రోజు రావు గారు ఆఫీస్ లో కనపడలేదు, తీసేసారో, మానేశాడో తెలీదు . ఆ తరువాత నెల ఒక మంచి కంపెనీ లో జాబ్ వచ్చింది , అపుడు మనస్ఫూర్తిగా వెళ్లగలిగాడు విష్ణు . అధికారపు అహంకారం ఎప్పటికి శాశ్వతం కాదు , అధికారాన్ని మంచికి ఉపోయోగిస్తే మంచి , చెడుకి ఉపోయిగిస్తే చెడు.",10,60,20,10
"మౌనం ప్రశాంతమే , కానీ చేతకానితనం కాదు. ఆగ్రహం వస్తే ప్రళయమై ముంచేసే శక్తి కూడా ఉంది దానికి. కానీ విష్ణు కి అర్ధం అయింది ఏంటంటే జీవితం లో ఎదగాలంటే ఎన్నో బాధలు పడాలి , అనుభవమే అందమైనది అర్ధవంతమైనది. అవన్నీ మంచి బాధలే , లోకాన్ని తెలియజేస్తాయి.",40,20,20,20
"మధ్యాహ్నం ఇంటర్వ్యూ కోసం హైదరాబాద్ వెళ్ళాలి. ఇంకో 5 నిమిషాలలో ట్రైన్ కదులుతుంది, అంతలో పక్కనే ఉన్న ముసలితాత భుజాన చిన్న పాపని ఎత్తుకుని బన్లు అమ్ముతున్నాడు. మనవరాలి ఆకలి బాధ ఆయన కళ్ళలో చూసాను , ఎట్టకేలకు ఒకడు ప్యాకెట్ కొని పది రూపాయలు నోటు కిటికిలోనుండి చేతిలో పెట్టాడు. మొదట్లో చిన్న నవ్వు కనిపించిన ఒక సెకను లోనే ఆ నవ్వు ఆవిరి అయిపొయింది. చిరిగిన పది రూపాయల నోటు చూసి కంగారుపడిన ముసలాయన భయం తో మార్చమని కొన్న వాడిని అడిగాడు. 2 నిమిషాలలో ట్రైన్ ఎలా అన్న కదులుతుంది అనే ధైర్యం తో ఆ కొన్న వ్యక్తి పట్టించుకోడం మానేసాడు. నోటు వదిలించుకోవాలనే తెలివి ఆ కొన్న వ్యక్తిది , కానీ ఆ పది రూపాయలు , తన మనవరాలి 2 పూట్ల పాల భోజనం. కోపంతో ఊగిపోయి , గొడవాడ సాగాడు. ఆ మాట,ఈ మాట చెప్పి దాటేస్తూ ట్రైన్ కదలడానికి ఎదురు చూస్తున్నాడు ఆ కొన్న వాడు. కోపం , బాధ రెండు కలిపి వస్తున్న కేకలు చివరికి అందరి చెవిన పడ్డాయి. అందరి కళ్ళు వాడి మీద పడడం తో అప్పటిదాకా వదిలేసిన సిగ్గు , అప్పటిదాకా తీసి పక్కన పెట్టిన సమాజపు పరువు , రంగు మెల్లిగా మళ్లీ అంటుకుని",10,50,20,20
"""సర్లే గోల చేయకు ! ముష్టి పది రూపాయల గురించి ఏడుస్తునవ్ , చిరిగిందని తెలిస్తే అసలా ఇచ్చేవాడినే కాదు "" అని అరుస్తూ జేబు లో నుండి ఇంకో మంచి నోటు తీసి కరెక్ట్ గా ట్రైన్ కదిలె టైం కి కావాలని ఆ నోటు నలిపేసి మొహానికి కొట్టాడు .అది మొహానికి తాకి , ముసలాయన పట్టుకునే లోపే పట్టాల కింద పడి, ఆ వేగంలో ఎగిరిపోయింది.లోకం లో అన్నిటికంటే క్రూరమయినది నిస్సహాయత , తాత కన్నుల్లో ఆ నిస్సహాయత వాళ్ళ జారిన కంటి బొట్టు చాలా స్పష్టంగా బుర్ర లో నాటుకుపోయింది.",20,40,20,20
"ఆ ఆలోచనలతోనే ఇంటర్వ్యూ కి వెళ్ళాను. వాడు అడిగే ప్రశ్నలకి , నా చదువుకి ఎం మాత్రం సంబంధం లేదు . కానీ కూర్చోవాలి , సమాధానాలు చెప్పాలి . కారణం జీతం , డబ్బు - సమాజం లో మర్యాదని కొనే ఇంధనం. రూపాయి ఉన్నవాడికి వంద కావాలి , వంద ఉన్నవాడికి వెయ్యి , అలా లక్ష కి కోటి , కోట్లు ఉన్నవాడికి పదవి. కిందోడు పైనోడ్ని ఎపుడు అడుగుతూనే ఉంటాడు , ఆ పైనోడు కిందోడ్ని వాడి అహం తీర్చుకోడానికి వాడుకుంటూనే ఉంటాడు , అలానే ఈ ఇంటర్వ్యూ చేసే వాడు కూడా వాడుకున్నాడు. సెలెక్ట్ అయ్యానో లేదో తెలీదు , కానీ నచ్చలేదు , ఈ పద్దతి అసలా నచ్చలేదు. అసలా గౌరవం ఏమైపోయింది , ఏదన్నా సాధిస్తేనే గౌరవిస్తారా ? మనిషిని మనిషిలా చూడడానికి ఏమంత సాధించాలి ? ఈ అహం , పలుకుబడి ,తేడాలు , బేధాల కన్నా ముందు మనుషులమే కదా ? మర్చిపోయామా?",30,30,20,20
"వీడేంట్రా సోది చెప్తున్నాడు , ఇవన్నీ చెప్పడానికి , వినడానికి బాగుంటాయి , బయటికి వచ్చి బ్రతికితే తెలుస్తుంది లోకం గురించి అనే కదా మీ సందేహం . ఎంతో మంది ఎన్నో సార్లు చెప్పారండి . కానీ ఏమో ఏదన్నా సంఘటన కదిలించిన ప్రతి సారి తిరిగి వచ్చే ప్రశ్నలు ఇవి, వాటికి ఎపుడో బానిస అయిపోయా .",10,60,20,10
"ఇంటర్వ్యూ అయిపోయి , తిరిగి బయల్దేరాను , స్టేషన్ లో దిగగానే ఆ ముసలితాత , పక్కనే ఆ చిన్ని పాప , ఆ బన్ను ప్యాకెట్ నుండి తీసుకున్న ఒక బన్ను తింటున్నారు. పాపం పళ్లు కూడా లేని పిచ్చిది , నాలుకతో నములుతుంది. టక్ తీసేసి తాత దగ్గరికి వెళ్లి ఆ మిగతా బన్నులు కొని అక్కడే కూర్చున్నా. ఆ బుడ్డిదాన్ని నా చేతికి ఇచ్చి గబా గబా వెళ్లి పాలు కొనుకొచ్చాడు. అవి పట్టిస్తుండగా నేను ఒక టీ తీస్కొని అక్కడే బన్నులు తింటూ భోజనం కానిచ్చేసాను.",20,40,20,20
"చీకటి పడి ఇక ఇంటికి బయలుదేరగా ఆ బుడ్డిది చిన్న నవ్వు తో పక పక నవ్వింది. పొద్దున్న నుండి ఉన్న బాధంతా పోయింది . అలానే నడుచుకుంటూ ఇంటికి స్టార్ట్ అయ్యాను . అపటిదాకా తిరిగిన సమాజపు ఆలోచనలు , బేధాలు , స్థాయి , అవమానాలు ఏవి గుర్తురాలేదు. కానీ దారి పొడుగు ఒక చిన్ని చిరునవ్వు , మనసంతృప్తి , మరి ముఖ్యంగా ఒక ప్రశాంతపు అల తాకాయి. అన్ని సంపాదించినా , ఎంత స్థాయి పెరిగినా సంతోషం , సంతృప్తి లేని జీవితం , జీవితమేనా?",40,30,10,20
"నేను చేసినవాటికి సారీ తో పాటు నువ్వు చేసినవాటికి నీకో థాంక్స్ కూడా చెప్పాలి మధు .నేను థాంక్స్ చెప్పేలా నువ్వేం చేసావని ఆలోచిస్తున్నావా?చెప్తావిను ,రోజు న్యూస్పేపర్ లో చూస్తున్నాను ,న్యూస్ లో వింటున్నాను ,ప్రేమించిన అమ్మాయిని మోసం చేసిన ప్రేమికుడు ,తనని ప్రేమించలేదని కోపంతో యువతిని హత్యచేసిన యువకుడు ,మాజీ ప్రేయసి పై యాసిడ్ దాడి ,ఇలా ఒకటి కాదు ప్రేమ పేరుతో ఎన్నో దారుణాలు జరుగుతున్నాయి ఆడపిల్లలమీద .అలాంటి ఆడపిల్లలలో ఒక బాధితురాలిగా నేను లేనందుకు సంతోషంగా ఉంది .అలాంటి సంతోషానికి కారణం నువ్వే .ప్రేమిచి మోసం చేసానని నువ్వాలోచించి ,నామీద కోపం తో నన్నేమన్నా చేసుంటే నేనిలా ఉండేదాన్ని కాదు .",20,50,20,10
"నా నిర్ణయానికి గౌరవమిచ్చావ్ ,అర్ధం చేసుకున్నావ్.నువ్వు బాధపడ్డావ్ కానీ నన్ను బాధపెట్టలేదు .నాకోసం ఏడ్చావ్ కానీ ,నన్నేడిపించలేదు .నాతో మాట్లాడడానికి నన్ను కలవడానికి ట్రై చేస్తుంటే కోప్పడ్డాను ,నిన్నెంత కోప్పడినా ,నన్ను ప్రేమిస్తూ ఉన్నవేకాని ,నన్నేమన్నా చేయాలనీ అనుకోలేదు . నిన్ను కాదని నేను తీసుకున్న నిర్ణయం వల్ల మాత్రమే నేను ఈరోజు సంతోషంగా లేను ,నాకు ఎలాంటి హాని తలపెట్టకూడదు అని నువ్వు తీసుకున్న నిర్ణయం వల్ల కూడా .అందుకే మధు ఈ థాంక్స్",30,40,10,20
"నేనొక్కదాన్నే కాదు ,నాలా చాలా మంది అమ్మాయిలు ఉన్నారు ,తను కాదన్న వాడు తన ఆలోచనకి విలువిచ్చి అర్ధం చేసుకొని తనని తనలా బ్రతకడానికి అవకాశమిచ్చిన ప్రతి అమ్మాయి ఒక్కసారి థాంక్స్ చెప్తే ఆ అబ్బాయికి ఇంకేం కావలి చెప్పు .థాంక్స్ అనేది చాలా చిన్నదే కావొచ్చు కానీ కనీసం అది కూడా చెప్పలేకపోతే ఎలా చెప్పు .అందుకే మధు ఆఖరిసారి మళ్ళీ చెప్తున్నా",50,20,10,20
"ఆఖరి రోజు , ఈరోజు చెప్పలేకపోతే , మళ్ళీ కలుస్తానో లెదో తెలీదు , మాట్లాడగలనో లెదో కూడా తెలీదు. 1.5 సంవత్సరాలు మౌనం లోనే మాట్లాడుకున్నాం . కానీ మౌనానికి మాటలు తోడైతేనే ప్రేమని నిర్దారిస్తారంట కదా. ఫేర్వెల్ అవ్వడం తో ఎవరి గోలలో వాళ్ళు ఉన్నారు , వెళ్లి మాట్లాడితే ఎవరన్నా ఎమన్నా అనుకుంటారన్న భయం కూడా లేదు.",10,60,20,10
"చిన్న గొడవతో మొదలైన బంధం , తన కళ్ళు చూసాక ఆరోజు నుండి మదిలో ఉండిపోయింది. ఆ గొడవ తర్వాత 9th క్లాస్ సమ్మర్ హాలిడేస్ చాలా మెల్లిగా , భారంగా కదిలాయి. ఎపుడెప్పుడు స్కూల్ కి వెళ్దామా ? ఆ కళ్ళని ఎప్పుడు చూస్తానా అన్న ద్యాస లోనే గడిచిపోయాయి. మొత్తానికి జూన్ 6న ప్రతిసారి , వెళ్ళను వెళ్ళను అని మారాం చేసే నేను , త్వరత్వరగా తయారవడం చూసి అమ్మ కూడా ఆశ్చర్య పోయింది.",20,50,20,10
"మొత్తానికి బస్సు దిగి క్లాస్ రూమ్ లో కూర్చున్న. నమ్మరు .... తాను వచ్చి కూర్చున్న ఆ క్షణం ఎప్పటి నుండో మోస్తున్న బరువంతా మాయమైంది. మధ్యానమంతా ఎండలో ఆడుకుని ఇంటికి వెళ్లే ముందు తాగిన సోడా ఇచ్చే ఆ సంతోషం గుర్తొచ్చింది. పోలిక అంత అందంగా ఉండక పోవచ్చు , కానీ ఆ నిమిషం అలానే అనిపించింది .",40,30,10,20
"10th క్లాస్ మొదటిలో తనని ఎక్కడ చుసిన చూడక పోయిన , లంచ్ బ్రేక్ తర్వాత మాత్రం వాటర్ నింపుకోడం కోసం , ప్రిన్సిపల్ రూమ్ పక్కనున్న వాటర్ టిన్స్ దగ్గరికి ఒకేసారి వెళ్ళేవాళ్ళం. తనకు దగ్గరగా నిలబడింది ఆ 5 నిమిషాలే , బయటికి కనపడకపోయిన మనసు ఎగిరి గెంతేసింది. గంట క్లాస్ లో 2-3 సార్లు , 4-5 సెకన్లు కళ్ళు కళ్ళు కలిసేవి , 6వ సెకండ్ తెలికుండా తల పక్కకి వెళ్లిపోయేది , ఏమో ఏదో తెలియని భయం. ఇంకా అలా చూసుకున్న 4-5 సెకన్లలో పొరపాటున తను చూస్తూ నవ్వితే అంతే , ఆ రోజు మొహంలో కళ,ఆనందం నిండిపోయేది . ఇంట్లో ఆ మురిసిపోడం చూసి ఎక్కడ ఎం అనుకుంటారో అని బలవంతంగా బాలెను , నిద్రపోతా అని కవర్ చేసే వాడ్ని .నా 10th క్లాస్ జ్ఞాపకాలు ఇప్పటికి ఒక చిరునవ్వు తెప్పిస్తున్నాయి అంటే తనే కారణం. మేము మాట్లాడుకోము కానీ తన ఫ్రెండ్స్ కి మా ఒళ్ళకి ఎప్పుడో క్లారిటీ వచ్చేసింది. చెప్పాలంటే వాళ్ళ ఫ్రెండ్స్ తన స్లాం బుక్ లో 1st పేజీ నన్నే రాయమన్నారు.",10,60,20,10
"మొత్తానికి ధైర్యం తెచ్చుకుని వెళ్లి మాట్లాదం అనే లోపు వాళ్ళ నాన్నగారు వచ్చి , ఇద్దరు కలిసి ప్రిన్సిపల్ రూమ్ కి వెళ్లారు. వెళ్లే ఒక్క నిమిషం ముందు తను చుసిన చూపు ఇప్పటికి మర్చిపోను, చెంప మీద కొట్టింది కానీ కళ్ళతో. అరగంట తర్వాత బయటికి వచ్చి ఆయన వెళ్లిపోయారు. కోపం నిండిన కళ్ళతో వాటర్ బాటిల్ పట్టుకుని , "" ఇప్పుడన్నా ఒస్తారా? "" అనే లుక్ ఇచ్చింది.ఎన్నో జ్ఞాపకాలున్న ఆ ప్లేస్ లో తాను నాతో మాట్లాడిన మొదటి పదం -- ""సిగ్గుందా ? అసలా? """,30,40,10,20
"""నాకు ఎక్కువ టైం కూడా లేదు. ఇంటర్ నన్ను హాస్టల్ లో వేస్తారంట ! మళ్ళీ ఎప్పుడు కలుస్తామో తెలీదు , మాట్లాడుకున్న మొదటి రోజే దూరం అవుతాం అనుకోలే. ఏదైతే ఏంటిలే , నువ్వంటే నాకు ఇష్టం నాన్నా , ఎందుకని అడగకు , ఇష్టం అంతే , ఇంత పెద్ద పెద్ద మాటలు మాట్లాడుకునే వయసు కూడా కాదని తెలుసు, మళ్ళీ చెప్పే అవకాశం రాదేమో అనే భయం తో చెప్తున్నా అంతే. ఎం మాట్లాడవేంటి ?""",50,20,10,20
"10th నుండి ఇప్పటివరకు చాలా కష్టాలే పడి ఉంటాము , స్లాం బుక్ దాచుకుని తను కాల్ చేయకపోయినా , ఇంకా రాదు అని నేను నమ్మడం మానేసిన ఈరోజు ఇంత హ్యాపీ గా ఉండేవాడిని కాదు. అసంభవం అనుకుంటే ఆశ కూడా ఆవిరి అయిపోతుంది , కొంచెం నమ్మితే ఇది గోండి ఇంత నిండు కుటుంబం దరికి చేరుతుంది.",10,60,20,10
"మేనేజర్ తిడతాడనో , పని ఎక్కువ ఉందనో తొందరగా వెళ్దాం అని స్పీడ్ పెంచి 70 ఎక్కించాను , హైదరాబాద్ ట్రాఫిక్ గురించి తెలిసిందే కదా , పరుగులు పెట్టె నగరం , పొరుగువాడి గురించి ఆలోచిస్తోందా? అంటే నేనేం పెద్ద పతీతి కాదు , నేను అదే బాపతి, కాకపోతే ఆ రోజు అదృష్టం అవతల వాడి బండికి ఉందేమో మరి , ఓవర్ టేక్ చేసే హడావిడి లో వాడి బండి హ్యాండిల్ నా బండికి తగిలింది , దెబ్బకి నా బండి వెళ్లి డివైడర్ కి గుద్దుకుంది.",20,50,20,10
"మీలా గొప్ప చదువులు చదవక పోయిన , కొడుకులు వదిలేసిన , ఆస్తులు లేకపోయినా , ప్రాణం పోయిన నన్ను వదలని నా ఆడది ఉంది . ఈ క్షణం నేను చనిపోయిన సంతోషంగానే పోతాను.కొడుకులే వదిలేసారు , భారం అని తెలిసిన , నన్ను పోషించడానికి కూలి పనికి పోయిమరీ నా కడుపు నింపుతుంది.కనిపించక పోయిన దాని కష్టం నాకు తెలుసు.అలిసిపోయిన దానికి , అలసట తో నిండిన నాకు ఒకరికొకరే తోడు నీడ. అది చెప్పే ముచ్చట్లు , దాని స్వచ్ఛత , నా కొడుకులున్న ఇంత బా చూసుకునే వాళ్ళు కాదేమో బాబు.రాత్రికి కలిసి చేసే భోజనం , అది చెప్పే మాటలు చాలు ఈ జీవితానికి.",40,30,10,20
"సాయంత్రం 5 గంటలు. చిన్న బాల్కనీ , చల్లని గాలి , ట్రాఫిక్ ని దాటి 13 వ అంతస్థు చేరేసరికి ఒంట్లో ఓపికంతా అయిపొయింది.ఆ బాల్కనీ మూల అదే అలిసిపోయిన కళ్ళతో నిద్రపట్టేసింది.ఎవరో నెట్టినట్టు సడన్ గా మెలుకువ వచ్చేసింది.చూసే సరికి టైం తొమ్మిదయింది. రోజు బాగుండాలంటే ఎన్నో అద్భుతాలు జరగాలి కానీ అదే రోజు పాడవడానికి ఒక్క చిన్న క్షణం , ఆ క్షణం లో ఏదొక పనికిమాలిన సంఘటన చాలు. ఈ ఒక్కరోజులో అలంటి సంఘటనలు చాలానే జరిగాయి.",10,60,20,10
"బయట పడుకోడం వల్ల జలుబు చెసింది,రాత్రి తినకపోడం వల్ల నీరసం అంటింది.ఆ ముక్కుతో పడిన బాధలు అంత ఇంత కాదు.ఒంట్లో బలమంతా అయిపొయింది.ఆ క్షణం లో తనకి కోపం తెప్పించినవి రెండు , ఒకటి నిస్సహాయత , రెండు తోడు లేకపోడం.వాడు తనని వదిలేసి వెళ్ళిపోయి సరిగ్గా 384 రోజులు అవుతుంది.ఇంకొక రోజు అయితే వాడి బర్త్ డే . వాడు వదిలేసాడు అనే బాధ కన్నా , ఇపుడు తనతో లేడనే కోపం ఎక్కువ ఉంది తనలో.ఆ ఫ్లాట్ లో అతనికి సంభందించిన వస్తువులు ఒక్కటి కూడా వదలకుండా పడెసింది.అది కోపం తోనో బాధ తోనో తన మనసాక్షి కె తెలియాలి.",30,40,10,20
"గతం ఎపుడు అద్భుతంగానే కనిపిస్తుంది , ఆ గతాల ఊహలు ఇచ్చే హాయి వర్ణనాతీతం , అదే ఆనందం లో లేచి , స్నానం చేసి ఎక్కడో దాచుకున్న షర్ట్ వేసుకుంది. గది మొత్తం సర్దేసి , చిన్న పిజ్జా ఆర్డర్ చేసుకుని అదే బాల్కనీ లో మళ్లీ కూర్చుంది.ఆ క్షణం ఆ షర్ట్ ఇచ్చిన వెచ్చదనం , అది గుర్తుచేసిన తోడు తన గుండెకి తాకింది.కనుబొమ్మ కంటే చిన్నగా చిలిపిగా తనలో తను నవ్వుకుంది , ఆ నిమిషం తను ఇక్కడ లేదు , ఆ కౌగిలి జ్ఞపకంలో తేలుతుంది , ఎప్పుడో పోయిందనుకున్న చిరునవ్వు పలకరిస్తూ దరికి చెరింది, తనకి కోపం తెప్పించిన నీరసం మాయం అయ్యింది.చనిపోయాడని తెలిసిన ఆ నిజాన్ని నమ్మడానికి ఇష్టపడలేదు.ప్రేమ రూపం లో కోపం పెంచుకుంది.కష్టమైన నిజాన్ని మింగే శక్తి , సాహసం రెండు లేవు తనకి.",50,20,10,20
"కానీ ఆ ఉనికి తాకిన మరునిమిషం , సంవత్సరం నుండి తనతో తను , తనలో తాను పోరాడిన యుద్ధం ఒక్కసారిగా ఆగిపోయిందనిపించింది.మౌనం కన్నీటి చుక్కగా మారింది.మనిషి లేకపోయినా తన వెచ్చదనం , తన ఉనికి , తన ఊపిరి ఆ గదిలో , తను పారేసిన వస్తువులలో బ్రతికే ఉంది.ఎన్నో భావాలతో బరువెక్కి స్తంభించిన కన్నీరు ధారాళంగా కారింది.",10,60,20,10
"కొన్ని మాటలు వింటేనే ఎంతో మధురంగా అనిపిస్తాయి , సినిమాలో సీన్/సన్నివేశం లాగానే పుస్తకాలలో కూడా పరిస్థితులకి , ఊహలకి అనుగుణంగా అందంగా రాస్తారు , ఒక భావాన్నిని సరిగ్గా వ్యక్తపరచడం చాలా మంది వల్ల కాదు, వాటిలో చాలా భావాల్ని చక్కగా విడమరిచి పదాలలో అల్లి మనకి ఇచ్చారు ఎందరో తెలుగు కవులు , అందులో ఒకరు డా కేశవ రెడ్డి గారు , వృత్తిపరంగా డాక్టర్ అయినా ఆయన రచనలు చాలా ప్రఖ్యాతిని పొందాయి , ఆయన రాసిన నవల అయిన “అతడు అడివిని జయించాడు” 1988 లో పొట్టి శ్రీరాములు తెలుగు విశ్వవిద్యాలయం ఉత్తమ నవలగా ఎంపిక చేయబడింది,ఆ తరువాత తెలుగు సాహిత్యంలో ఈ నవలకంటూ ఒక ప్రత్యేకమైన స్థానం సంపాందించి పెట్టుకుంది .",20,50,20,10
"ఈ నవల మన కార్తీ నటించిన ఖైదీ సినిమా లాగా సాయంత్రం మొదలు పెడితే ఉదయం కల్లా అయిపోతుంది , కానీ కార్తీ లాగా ఇక్కడ కమర్షియల్ హీరో కూడా లేడు, ఉన్నదల్లా ఒక ముసలి తాత , ఆయన ముద్దుగా పెంచుకుంటున్న తన సుక్క పందులు.",40,30,10,20
"అసలొక మనిషితో తనలో తను మాట్లాడుకున్న మాటలతో ఒక కథ అల్లడం మాములు విషయం కాదు . ఈ నవలలో , ముసలివాడు తను ఎంతో ముద్దుగా పెంచుకుంటున్న పందులలో ఒకటి అడివిలో తప్పిపోతుంది , దాన్ని వెతకడానికై ఒంట్లో నిలువెత్తు బలంలేకపోయిన , క్రూర మృగాలు నిండిన అడివిలో గాలించడానికి బయలుదేరతాడు, మరుసటి రోజుకి తిరిగొచ్చాడా? తన పంది తనకి దొరికిందా ? అసలా ఆ రాత్రి ఎం జరిగింది అనేదే మిగతా కథ, ఈ సావాసంలో ముసలివాడు తను జీవితంలో ఎదురుకొన్న సమస్యలు అన్ని గుర్తు చేస్కుంటూ అడుగడుగుకి ధైర్యం తెచ్చుకుంటూ , చేసిన సాహసాలు , గెలిచిన ఆలోచనలు, ఓడిపోయిన యుద్ధాలు ,అన్ని కలిపి ఒక 115 పేజీలలో రచయిత మనకి వివరించారు",10,60,20,10
"జీవిత పాఠాలు కథలనుండో, కలం నుండో రావు , కాలం నుండి వస్తాయి, అలానే ఈ కథలో ముసలి వాడు కాలం నుండి నేర్చుకున్న పాఠాలని వాడుకొని అడివి నుండి తప్పించుకుంటాడు , కానీ ఒక రాత్రి ఖరీదు ఎన్ని మధుర జ్ఞాపకాల త్యాగమో అతనికి మాత్రమే తెలుసు.",30,40,10,20
"సంవత్సరం క్రితం జరిగిన సంఘటన ఇప్పటికి వాడితో ప్రతి రాత్రి జాగారం చెయ్యిస్తునే ఉంది. మనస్సులో దాగి ఉన్న, భాధ అనే మబ్బులకి ""ఆమె"" గురుతుల మెరుపులు తగిలి, అవి చిల్లుపడి వాడి ప్రేమేయమే లేకుండా కళ్ళ వెంట నీళ్లు జారి... చినుకులుతో తడిసిన నేలలా, వాడి తల క్రింద దిండుని కన్నీళ్లు తడుపుతూనే ఉంటాయి.",50,20,10,20
"ఏమయ్యాయో........ ఇంట్లో చెప్పకుండా బైట తనని కలుసుకున్న సన్నివేశాలు, ఇంట్లో దాక్కుని, దాక్కుని మాట్లాడుకున్న సందర్భాలు. తను గెలిస్తే, సంబరపడి ఆనందంలో పిచ్చిగా వీడు వేసిన గెంతులు, చిందులు, తను ఓడిపోతే, ""ఎం పర్లేదులే, నేనున్నాగా"" అంటూ మళ్ళి వీడే ఇచ్చిన చేయూత మందులు. ఎమయ్యాయో ?",10,60,20,10
"అని డైరీ రాయడం పక్కన పెట్టేసి పడుకుందాం అని అనుకుంటూ ఉండగా, తన ఫ్రెండ్ శ్రావ్య నుండి కాల్ వస్తుంది. "" ఏమే,బర్త్ డే రోజు బయటికి రమ్మన్నా రాలేదు ,మేము ఇంకా ఏం చెప్పిన వినే సిట్యుయేషన్ లో నువ్వు లేవు,ఇంకా లాస్ట్ ఆప్షన్ గా తెలిసిన వాళ్ళ తో ఒక ఫేమస్ సైకియాట్రిస్ట్ దగ్గర అపాయింట్మెంట్ తీసుకున్న ,US రిటర్న్డ్ ,నా మాట విని రేపు వెళ్లి ఒక సారి కలవు ,ఈ ఒక్కసారి నా మాట విను "" అని బ్రతిమిలాడటం తో ఇంక ఇష్టం లేకున్నా కలుద్దాం అని అనుకుని అలానే ఆలోచిస్తూ పడుకుంటుంది.",20,50,20,10
"మరుసటి రోజు ..హాస్పిటల్ మానిటర్ లో ఎవరిదో పేషెంట్ బ్రెయిన్ స్కాన్ చూస్తూ సడన్ గా తనని చూసి ,ఈ అమ్మాయిని ఎక్కడో చూసినట్టు ఉంది అని అనుకుని ఆలోచిస్తూ తను దగ్గరికి రాగానే కూర్చోమంటుంది డాక్టర్. చెప్పమ్మా ఏంటి ప్రాబ్లమ్..? ఇష్టం లేకుండా "" నా ఫ్రెండ్ చెప్పే ఉంటది కదా "" అని తల కిందికి దించుకుని కూర్చుంటుంది. ప్రాబ్లమ్ నీది కదా ?? తనది కాదు కదా ..? నా ప్రాబ్లం ఏంటో నాకే తెలియట్లేదు ,ఏదైనా ఫిజికల్ ప్రాబ్లం అయితే ఎదో ఒక మందులు ఉండేవి ,కానీ ఇది నా మెంటల్ ప్రాబ్లమ్. పర్లేదు నీకు ఏం అనిపిస్తే అది చెప్పు ...! హార్ట్ ఎటాక్ అంటారు కదా ,అలా థాట్ ఎటాక్ నాది ,ఏవేవో పిచ్చి పిచ్చి ఆలోచనలు మైండ్ అంతా అసలు ఫోకస్ ఉండట్లేదు, మీ భాషలో చెప్పాలంటే “ డిప్రెషన్ “ అని చిరాకు తో అంటుంది ప్రదీపిక.",40,30,10,20
"ఏవి ఐన సీరియస్ లాస్ కానీ ,హెల్త్ ఇష్యూస్ కానీ ,అమ్మ నాన్న తో ప్రాబ్లమ్ కానీ ,బ్రేకప్ కానీ అలాంటివి ఏం ఐన జరిగాయా రీసెంట్ గా ??? అమ్మ ఉంది ,నాన్న ఉన్నాడు ,కానీ అమ్మానాన్న నే లేరు ,కలిసి లేరు ,మనుషుల్ని నమ్మాలంటేనే భయం వేస్తుంది,ఒకడు ఏమో మోసం చేసి వెళ్ళిపోతాడు, కన్న తల్లితండ్రులు డివోర్స్ తీసుకుని నన్ను పంచుకుందాం అనుకున్నారు ,ఇంకా ఆఫీస్ లో బాస్ ,వాడి పవర్ చూసుకుని పొగరు ,రెసిషన్ కదా ఈ జాబ్ వదిలి ఎక్కడికి వదిలి వెళ్ళలేదు అని ధైర్యం.అసలు లైఫ్ లో పాజిటివ్ గా ఆలోచిద్దాం అంటే ఒక థాట్ కూడా లేదు ,రేపు అంటేనే భయం వేస్తుంది.నా ఆలోచనలన్నీ నాకు శతృవులు లాగ అయిపోయాయి.వెలుతురూ అంటే భయం,సరిగ్గా నిద్ర పట్టదు,ఒంటరి తనం ,చికాకు,నాకు తెల్సిన సర్కిల్ లో నా ఫ్రెండ్స్ అందరు చాల హ్యాపీ గా ఉంటున్నారు.వాట్సాప్ లో వాళ్ళ స్టోరీ లు ,ఫేస్బుక్ లో వాళ్ళ పోస్ట్స్ చూసి చిరాకు ఎందుకు నా లైఫ్ ఇలా అయిపోయింది అని.బ్రెయిన్ అంతా చిక్కుముడులు పడ్డ ఇయర్ ఫోన్స్ లాగా,సాల్వ్ చేయని పజిల్ లాగా ఉంటుంది. ",10,60,20,10
"స్టాప్ ఇట్ ,అసలు మీ జనరేషన్ తో ఇదే ప్రాబ్లం ,లైఫ్ లో కొన్ని ప్రాబ్లమ్స్ వస్తే చాలు స్ట్రెస్ ,డిప్రెషన్ అని ఏవేవో ఊహించుకుంటారు.అసలు ఫైట్ చేద్దాం అన్న ఆలోచన కూడా ఉండదు.దేవుడు ఇంత మంచి లైఫ్ ఇచ్చాడు.లైఫ్ ఈజ్ సో బ్యూటిఫుల్ ,కానీ దాన్ని ఎలా ఆస్వాదించాలో మీకు తెలియదు అని కోపంగా చూసినట్టు అంటుంది డాక్టర్.",30,40,10,20
"ఏంటమ్మా అంతా అర్జెంటుగా రమ్మన్నావ్ హాస్పిటల్ కి ..? అరవింద్ ...ఈ ఫైల్ ఒక్కసారి చూడు .... ఫైల్ మీద ప్రదీపిక అని పేరు చూసి షాక్ అవుతూ ఎవరు అమ్మ ,ఏం ఐంది అని ఆశ్చర్యం తో అడుగుతాడు.? 2 ఇయర్స్ క్రితం నువ్వు వద్దు అని చెప్పిన అమ్మాయి ,నువ్వు వదిలేసినా ప్రేమ… ప్రదీపిక. ఫైల్ చూస్తూ, ఏది ఐన సీరియస్ ప్రాబ్లం ఆ అమ్మ .? క్లినికల్ డిప్రెషన్ రా ,అలా అని తాను ఏం మొత్తం డిప్రెస్డ్ కాదు కానీ లైఫ్ లో సిరీస్ అఫ్ ఇన్సిడెంట్స్ ఒకే సారి తనకి అపోజిట్ గా జరిగే సరికి తను డిప్రెషన్ అనుకుంటూ ఉంది .",50,20,10,20
"తగ్గుతుంది అంటావా అమ్మ ..? తాను మైండ్ లో గట్టిగ ఫిక్స్ ఐంది రా ,మేము ఏం చేసిన మెకానికల్ గా ఉంటది.తెలిసో ,తెలియకనో తాను ఈ సిట్యుయేషన్ రావడానికి ఒక కారణం నువ్వే . అప్పుడు చేసిన దానికి గిల్టీ నే ఇప్పటికి మోస్తూ ఉన్నాను, ఇంకా దీనికి కారణం నేను అంటే లైఫ్ లాంగ్ నన్ను నేను క్షమించుకోలేను అమ్మ ....!!!! మరి ఏం చేద్దాం అనుకుంటున్నావు రా ..? నీకు ఉన్నదే కొద్దీ టైం ,నువ్వు ఏం చేస్తావు రా వెళ్లి ? నేను మళ్ళి తన లైఫ్ లోకి వెళ్తాను అమ్మ ,నేను అపుడు తనను వద్దు అనుకున్నది తాను అంటే ప్రేమ లేక కాదు , తనని కంప్యూజ్ చేయడం ఇష్టం లేక ,ఇప్పుడు మళ్ళి తన లైఫ్ లోకి వెళ్తాను అమ్మ ,ఈసారి తన ప్రేమ కోసం కాదు , తన కోసం అంటూ మొబైల్ లో "" జ్ఞాపకo "" అని పేరు తో సేవ్ చేసి ఉన్న నెంబర్ కి కాల్ చేస్తాడు ",10,60,20,10
"తనని అర్థం చేసుకోవడానికి నాకు తొమ్మిది నెలలు పట్టింది. ఎలా అంటే తొమ్మిది నెలలు రూపం తెలియకుండా, తనను మించిన భారాన్ని మోస్తూ జన్మనిచ్చే తల్లికి బిడ్డని చూడగానే కలిగే ఆనందం కలిగింది నాకు ఆ రోజున. అలా ఒకరిని ఒకరం అర్థం చేసుకుంటూ, ఒకరి తప్పులని ఒకరు సరిదిద్దుకుంటూ, కలిసిమెలిసి జీవనం సాగిస్తున్నాం. కొన్ని నెలలకు గర్భవతి అయింది తను ఆ రోజు దేవుడి మీద కోపం వచ్చింది, అమ్మ మీద జాలేసింది, నా భార్యని చూసి బాధ కలిగింది.",20,50,20,10
"అనగనగా ఓ రాజు. ఆ రాజు పేరు సుదర్శనుడు. అతనికి చెప్పుకోలేని కష్టం వచ్చి పడింది. అదేమిటంటే... నలుగురు కొడుకులున్నారతనికి. ఆ కొడుకులికి ఆటలంటే ఇష్టం. పాటలంటే ఇష్టం. చదువంటేనే ఇష్టం లేదు. బాగా చదువుకుని, శాస్త్రాలని ఒంటబట్టించుకుంటేనే కదా, గొప్పవారూ, రేపటి రాజులవుతారు. కాని చదువంటేనే ఇష్టం లేదు వాళ్ళకి. అలా అని శుద్ధ మొద్దులా అంటే కాదు, బుద్ధిమంతులే!రాజుగారు ఈ బాధలోనే కొలువు తీరారు. పండితులతోనూ, విద్వాంసులతోనూ రకరకాల చర్చలు చేశారు. ఆ సందర్భంలో ఓ పండితుడు ఇలా అన్నాడు.‘‘మనిషి డబ్బుతోనూ, అధికారంతోనూ, యవ్వనంతోనూ, బాధపడి లాభం లేదు. అవివేకంతోనూ జాగ్రత్తగా ఉండాలి. లేని పక్షంలో ఈ నాలుగింట దేనితోనయినా చెడిపోయే ప్రమాదం ఉంది. కలగలిసి నాలుగూ ఉన్న వాడూ ఇటే ్ట చెడిపోతాడు. అందుకనే మనిషన్నవాడు బాగా చదువుకోవాలి. చదువుకుంటే తెలివితేటలూ. వివేకజ్ఞానం అలవడి, చెడిపోకుండా ఉంటాడు. మనిషికి విద్య కన్నులాంటిది. ఆ కన్ను లేకపోతే కష్టం. బతుకంతా చీకటే’’పండితుని మాటలతో రాజు బాధ రెట్టింపయింది. కొలువు చాలిస్తున్నామని చెప్పి, చరచరా అంతఃపురానికి వెళ్ళిపోయాడు. రాజు, కొలువుని ఇలా మధ్యలో ముగించిన సందర్భాలు లేవు.",30,40,10,20
"ఉత్సాహంగా కొలువు తీరే రాజు, ఇటీవల నిరుత్సాహంగా కొలువు తీరడం, ఏదో బాధలో ఉన్నట్టుగా కనిపించడం పండితుల్నీ, విద్వాంసుల్నే కాదు, మంత్రి రాజదత్తుణ్ణి కూడా కలచి వేసింది.పిల్లల అరుపులూ కేకలూ వినవస్తోంటే అంతఃపురం కిటికీలో నుండి కిందకి చూశాడు రాజు. ఉద్యానవనంలో తన నలుగురు కొడుకులూ అల్లరిగా ఆడుకోవడం కనిపించింది. కన్నీళ్ళొచ్చాయతనికి. ఎంచక్కా చదువుకున్నవారు పిల్లలు కాని, వీళ్ళేం పిల్లలు? వీళ్ళ వల్ల తల్లిదండ్రుకు పేరు ప్రఖ్యాతులు రావు సరికదా, దుఃఖం ముంచుకొస్తుంది. తళుకు బెళుకు రాళ్ళు తట్టెడు ఉండడం కన్నా, ఒక్క రత్నం చాలంటారు. అలాగే కౌరవ సంతానంలా వందమంది మూర్ఖులు కొడుకులుగా ఉండే కంటే ఒక్కడు... ఒక్కడంటే ఒక్కడు గుణవంతుడు, ధర్మరాజులాంటి వాడు ఉంటే చాలనుకున్నాడు రాజు. దేనికయినా ప్రాప్తం ఉండాలి. గుణవంతులూ, విద్యావంతులూ అయిన పిల్లలుండాలంటే గతజన్మలో ఎంతో పుణ్యం చేసుకుని ఉండాలనుకున్నాడు. అంతలోనే కళ్ళు తుడుచుకుని, దీర్ఘంగా ఆలోచించసాగాడు.-కథలు ముగించాడు దమనకుడు. సమాధానం కోసం సంజీవకుణ్ణి చూశాడు.",20,50,10,20
"పరిష్కారమార్గాన్ని కనుక్కోవాలనుకున్నాడు. మంచి గురువుల దగ్గర చదివిస్తే పిల్లలెందుకు చదవరు? చదవనని వారనలేదే! చదివించడం లేదు కాబట్టే వారాడుతున్నారు. తప్పు తనదే! గారాబం చేసి, అప్పుడే పిల్లలకు చదువులెందుకనుకుంటూ నిర్లక్ష్యం చేసి, ఇప్పుడు బాధపడడంలో అర్థం లేదనుకున్నాడు. పిల్లలకు చదువు చెప్పించడం తల్లిదండ్రుల బాధ్యత. సరయిన గురువు దగ్గర వారిని చదివించాలి. చదివించకపోవడం నేరం కూడా అనుకున్నాడు. పుట్టుకతోనే ఎవరూ పండితులు కారు. విద్వాంసులు అంతకన్నా కారు. బాగా చదువుకుని పండితులవుతారు. తర్వాత్తర్వాత విద్వాంసులుగా కీర్తి ప్రతిష్ఠలు ఆర్జిస్తారు. ప్రయత్నించాలి. ప్రయత్నిస్తేనే ఏదయినా ఫలిస్తుందనుకున్నాడు. వూరికే దిగులుపడి ప్రయోజనం లేదు. ",40,30,10,20
"అడవికి రాజయినా సింహం వేటాడే ఆకలి తీర్చుకుంటుంది. రాజునని నోరు తెరచి కూర్చుంటే పనిమాలా ఏ జంతువూ వచ్చి నోట్లో పడద నుకున్నాడు. పిల్లలకి త్వరలోనే మంచి గురువుని వెదకాలనుకున్నాడు.మర్నాడు కొలువు తీరాడు రాజు. ఉత్సాహంగా కనిపించాడు. అతనలా ఉత్సాహంగా కనిపించడంతో పండితులకీ, విద్వాంసులకీ సంతోషమనిపించింది. అందరికీ నమస్కరించాడు రాజు. ఇలా అడిగాడు.‘‘ఆటలలో మునిగి తేలుతూ చదువన్నదే పట్టించుకోని నా పిల్లలకి, రేపటితరం రాజులకి నీతిశాస్త్రాన్ని బోధించాలి. వారిని నన్ను మించేలా తీర్చిదిద్దాలి. అలా తీర్చిదిద్దే సమర్థత కలవారు మీలో అతని చేతులందుకున్నాడు. ఇలా అన్నాడు.‘‘తిరుగులేదు. ఉన్నారా?’’ఉన్నారని చెప్పేందుకు ఎవరికీ ధైర్యం చాలలేదు. రాజు భయపడసాగాడు. అంతలో ఓ పండితుడు లేచి నిల్చున్నాడు.",10,60,10,20
"అతని పేరు విష్ణుశర్మ.‘‘రాకుమారులకు నీతిశాస్త్రాన్ని నేను బోధిస్తాను మహారాజా’’ అన్నాడతను. ఆనందంగా చూశాడు రాజు.‘‘కొంగకు మాటలు నేర్పడం కష్టంకాని, చిలుకకు మాటలు నేర్పడం కష్టం కాదు మహారాజా! రాకుమారులు చిలుకలవంటివారు. అలాగే వజ్రాల గనిలో గాజుపెంకులుండవు. అంటే...మీ రాజవంశంలో గుణహీనులు ఉండే అవకాశం లేదు.’’పొంగిపోయాడు రాజు.‘‘వజ్రాన్నయినా సాన పెడితేనే ప్రకాశిస్తుంది. అలాగే ఎంత రాకుమారులయినా వారికీ తగిన గురువు అవసరం. ఆ గురువుని నేనేనని నాకనిపిస్తోంది. అన్యధా భావించక రాకుమారులను ఓ ఆరు నెలలపాటు నాకు అప్పగిస్తే నేను వారిని మంచి మార్గంలో పెడతాను. విద్యాబుద్ధులు నేర్పుతాను.’’ అన్నాడు విష్ణుశర్మ. సింహాసనం మీద నుంచి లేచి నిల్చున్నాడు రాజు. గబగబా నాలుగడుగుల్లో విష్ణుశర్మను సమీపించాడు.",20,50,10,20
"మీ వంటి పండితుల దగ్గర విద్య నేర్చుకుంటే నా కుమారులకు తిరుగులేదు. యోగ్యులవుతారు. పూలు కట్టిన దారానికీ పూల సుగంధం అబ్బినట్టు, సజ్జనునితో తిరిగిన సామాన్యుడు కూడా సజ్జనుడు అయినట్టుగా నా కొడుకులు మీ శిష్యరికంలో గొప్పవాళ్ళవుతారు. అనుమానం లేదు. ఈ క్షణం నుంచి రాకుమారుల్ని మీ చేతుల్లో ఉంచుతున్నాను. వారి కళ్ళు తెరిపించాల్సిన బాధ్యత మీదే’’‘‘తప్పకుండా’’ అన్నాడు విష్ణుశర్మ.ఓ మంచి ముహూర్తాన రాకుమారుల్ని వెంటబెట్టుకుని వెళ్ళాడు. వారిలో ఒకడిగా ఆడి పాడి, తర్వాత వారితో ఇలా అన్నాడు విష్ణుశర్మ.‘‘ఆడాడి బాగా అలసిపోయాం కదా! ఇప్పుడు మనం కథలు చెప్పుకుందాం. మంచికథలు, నీతికథలు చెప్పకుందాం. మిత్రలాభం, మిత్రభేదం, సంధి, విగ్రహం అంటూ రకరకాల కథలు చెప్పుకుందాం. మీకిష్టమేనా’’‘‘ఇష్టమే’’ అన్నారు రాకుమారులు.విష్ణుశర్మ కథలు చెప్పడం ప్రారంభించాడు.",30,40,10,20
"అనగనగా ఒక అడవి. ఆ అడవిలో ఓ మర్రిచెట్టు. ఆ చెట్టు మీద ఎన్నో...ఎన్నెన్నో పక్షులు ఉంటున్నాయి. ఆ పక్షుల్లో ఓ కాకి కూడా ఉంది. దాని పేరు లఘుపతనకం. అదలా ఉండగా...ఒక రోజు తెల్లవారు జామునే వేటగాడొకడు అడవిలో నూకలు చల్లి, వాటిపై వలపన్నాడు. వలపన్ని చెట్టు చాటుగా దాక్కున్నాడు. తెల్లగా తెల్లారింది. పావురాలు కొన్ని ఆకాశంలో ఎగురుతూ కింద భూమి మీది నూకల్ని చూశాయి. ఆకలనిపించింది వాటికి. తినాలని ఆశపడ్డాయి. కిందికి గుంపుగా దిగసాగాయి.‘‘ఎక్కడికి’’ అడిగాడు చిత్రగ్రీవుడు. అతను ఆ పావురాల రాజు.‘‘కింద నూకలున్నాయి. తిందాం’’ అన్నాయి పావురాలు.‘‘ఆగండాగండి’’ హెచ్చరించాడు చిత్రగ్రీవుడు.",50,20,10,20
"ఆగాయి పావురాలు.‘‘తొందరపడవద్దు! మనుషులే కనిపించని ఈ అడవిలో నూకలు ఎక్కణ్ణుంచి వస్తాయి? ఇందులో ఏదో మోసం ఉంది. వద్దు! మనం ఆ నూకల కోసం ఆశపడవద్దు’’ అన్నాడు చిత్రగ్రీవుడు.‘‘ఇలా ఆశపడే పూర్వకాలంలో ఒక బాటసారి పులి నోటికి చిక్కి మరణించాడు’’ అన్నాడు.‘‘అలాగా’’ ఆశ్చర్యపోయాయి పావురాలు.‘‘అవును! మీకు ఆ కథ చెబుతాను వినండి’’ అంటూ కథ చెప్పసాగాడు చిత్రగ్రీవుడు.ఓ పెద్ద చెరువు ఉంది. ఆ చెరువు గట్టున ఓ పొద ఉంది. ఆ పొదలో ముసలి పులి ఒకటి నివసిస్తోంది. గట్టు మీద నుంచి ఓ బాటసారి పోతున్నాడు. అతన్ని చూసింది పులి.‘‘ఇదిగో’’ అని కేకేసింది.పిలుస్తున్నది ఎవరా? అని చూశాడు బాటసారి. పులి పిలుస్తోంది. భయపడ్డాడతను.‘‘భయపడకు! చూశావా, నా చేతిలోని బంగారు కడియం. దీనిని నీలాంటి పుణ్యాత్ముడికి ఇవ్వాలని కోరిగ్గా ఉంది. అందుకే పిలిచాను. చెరువులో స్నానం చేసి, శుచిగా రా! ఈ బంగారు కడియాన్ని తీసుకో’’ అంది పులి. బంగారు కడియాన్ని వేళ్ళ మధ్య ఉంచి ఆడించసాగింది. బాటసారి కడియాన్ని చూశాడు. బాగుందది. మెరుస్తోంది. మంచి బంగారమే! అనుమానం లేదు. అయితే కడియం కోసం పులిని నమ్మి దగ్గరగా వెళ్తే ఇంకేమయినా ఉందా? తనని తినేయదూ అనుకున్నాడు.",10,60,10,20
"అయినా బంగారాన్ని వదులుకోలేక పోతున్నాడు. ఓ పక్క ప్రాణం, మరో పక్క బంగారం. ఏం చేయాలో అంతుచిక్కట్లేదు బాటసారికి. ఆ అంతుచిక్కని స్థితిలోనే పులితో ఇలా అన్నాడు బాటసారి.‘‘నువ్వేమో క్రూరజంతువ్వి. నేనేమో మనిషిని. నీ దగ్గరకు రావాలంటేనే భయంగా ఉంది.నిన్నెలా నమ్మను చెప్పు?’’అతనికి ఆశను కల్పిస్తున్నట్టుగా కడియాన్ని గాలిలోకి ఎగరేసి అందుకుంది పులి.‘‘బంగారం కోసం ప్రాణాన్ని పణం పెట్టలేను. నీ దగ్గరకి రాను, రాలేను’’ అన్నాడు.‘‘నువ్వన్నది నిజమే! నేను క్రూరజంతువునే! నన్ను చూసి నువ్వు భయపడడంలో తప్పులేదు. అయితే యవ్వనంలో నేను చాలా పాపాలు చేశాను. ఎన్నో జంతువుల్నీ, ఎందరో మనుషుల్నీ పొట్టన పెట్టు కున్నాను. చేయరాని పనులన్నీ చేశాను. ఆ పాపాల్ని పోగొట్టుకునేందుకే ఈ కడియం. దీన్ని నీలాంటి పుణ్యాత్ముడికిచ్చి, పాపాల్ని కడిగేసుకోవాలనే నా తాపత్రయం. అర్థం చేసుకో నన్ను’’ అన్నది పులి.",20,50,10,20
"అయినా ముందుకు అడుగు వేయలేకపోయాడు బాటసారి.‘‘ముసలిదాన్ని. లేవలేను. పరిగెత్తలేను. చేతి గోళ్ళూ, కాలి గోళ్ళూ రెండూ మొద్దుబారిపోయాయి. పళ్ళూడిపోయాయి. కళ్ళు కూడా సరిగా కనిపించడం లేదు. మాంసం అన్న ముచ్చటే లేదు. మాంసం తినడాన్ని ఎప్పుడో మానుకున్నాను. పండ్లూ కాయలూ తిని బతుకుతున్నాను. నా అవతారం చూసావు కదా! నమ్మకం కలగడం లేదా? నా గురించి లేనిపోనివి ఆలోచించి భయపడకు. రా! ముందు ఆ చెరువులో స్నానం చెయ్‌.’’ అన్నది పులి.దాని మాటలు నమ్మాడు బాటసారి. పులి మాటలు నమ్మాడనడం కన్నా, బంగారం మీద ఆశ ఎక్కువయిందతనికి. బంగారు కడియం కళ్ళ ముందు కదలాడుతోంటే స్నానం చేసేందుకు చెరువులోనికి దిగాడు. బురద బురదగా ఉంది లోపల. కాలు పెడితే జారి పోతున్నాడు",40,30,10,20
"అయినా తెగించాడు. అంతే! బురదలో దిగబడిపోయాడు. కాలు తీద్దామంటే రావట్లేదు. భయపడ్డాడు.‘‘రక్షించండి బాబో, రక్షించండి’’ కేకలేశాడు.‘‘అరవకు. నేనున్నానుగా! నేను నిన్ను రక్షిస్తాను.’’ అంది పులి. చేతిలోని కడియాన్ని జాగ్రత్త చేసి, అడుగులో అడుగు వేసుకుంటూ మెల్లగా వచ్చి చిక్కిన బాటసారి మీద ఒక్కసారిగా దూకింది. అతన్ని చంపి, కండలూ గుండెలూ తిని కడుపు నింపుకుంది.-కథ ముగించాడు చిత్రగ్రీవుడు.‘‘అందుకే దురాశ పనికి రాదంటారు. దురాశకు పోతే ప్రాణాలే బలి పెట్టాల్సి వస్తుంది. అడవిలో నూకల కోసం ఆశపడితే మనకీ అదే గతి పడుతుంది. అందుకే వద్దంటున్నాను’’ అన్నాడు చిత్రగ్రీవుడు.‘‘ఇలాంటి కథలు చాలా విన్నాం’’ అందో ముసలి పావురం.‘‘నీకన్నీ అనుమానాలే! నీ అనుమానాల్తో ఆకలి తీరదు. ఎదురుగా ఉన్న ఆహారాన్ని కాదనుకుని, ఏవేవో ప్రమాదాలు ఊహించుకోవడం అవివేకం.",10,60,10,20
"తిరిగి తిరిగి అలసిపోయాం. నూకలు దొరికాయా? లేదు. తీరా దొరికితే వద్దనుకోవడం నా వల్ల కాదు. నేను కిందికి దిగుతున్నాను. నాతో పాటు దిగే వాళ్ళు దిగండి. లేదంటే మీ ఇష్టం.’’ కిందికి దిగేసింది ముసలి పావురం. ఆకలితో ఉన్నాయేమో! మిగిలిన పావురాలు కూడా ‘దిగండి దిగండి’ అంటూ ఒకదానికొకటి చెప్పుకుని కిందికి దిగాయి. తప్పనిసరిగా చిత్రగ్రీవుడు కూడా దిగాల్సి వచ్చింది. అన్నీ వలలో చిక్కుకున్నాయి.‘‘అయ్యయ్యో వలలో ఇరుక్కున్నాం’’ అన్నాయి పావురాలు. ముసలి పావురాన్ని ‘నీ వల్లే, నీ వల్లే ఇదంతా’ అంటూ దాన్ని అనరాని మాటలన్నాయి. తిట్టి తిట్టి పోశాయి.‘‘చిత్రగ్రీవుడు చెబుతూనే ఉన్నాడు. పట్టించుకోలేదు. అనుభవించాల్సిందే’’ అన్నాయి.",20,50,10,20
"కన్నీళ్ళు పెట్టుకున్నాయి.‘‘బాధపడకండి! తప్పు మీదీ కాదు, అలాగే ఆ ముసలి పావురానిదీ కాదు, తప్పంతా ఆకలిది. ఆకలిని తట్టుకోలేక దిగాం. వలలో చిక్కుకున్నాం. ఇప్పుడు ఏడ్చి లాభం లేదు. ఆలోచించాలి. బాగా ఆలోచించి, ఇక్కణ్ణుంచి తప్పించుకునే ఉపాయాన్ని కనిపెట్టాలి’’ అన్నాడు చిత్రగ్రీవుడు. ఆలోచనలో పడ్డాడు. ఇంతలో దగ్గరగా వస్తోన్న బోయని చూసి ముసలి పావురం గగ్గోలుగా అరిచింది. ‘‘అడుగడుగో, బోయ వచ్చేస్తున్నాడు. చూడండి చూడండి’’",30,40,10,20
చూస్తూనే ఏదో ఆలోచన తట్టిన వాడై పావురాలతో ఇలా అన్నాడు.‘‘ఇప్పుడు ఈ క్షణం ఇక్కణ్ణుంచి మనందరం తప్పించుకోవాలంటే ఒకటే మార్గం ఉంది. అందరం ఒక్కసారిగా పైకెగరాలి. వలతో పాటుగా ఎగరాలి. ఎగిరితే బోయ నుంచి మనం తప్పించుకోగలం. దీన్నే ఐకమత్యం అంటారు. ఐకమత్యాన్ని మించిన బలం లేదు. ఏమంటారు’’‘‘నువ్వెలా చెబితే అలాగే’’ అన్నాయి పావురాలు.‘,50,20,10,20
"‘‘నేను ఒకటి రెండు మూడు అంటాను. మూడనగానే అంద రూ పైకి లేవాలి’’‘‘లేస్తాం’’‘‘అయితే సరే! ఒకటి రెండు మూడు’’ అంటూనే అందరితో పాటుగా పైకి లేచాడు చిత్రగ్రీవుడు. వలతో పాటుగా పావురాలన్నీ పైకి లేచాయి. ఆకాశంలో ఎగరసాగాయి. పావురాలతో పాటుగా తన వల కూడా ఎగిరిపోవడాన్ని చూస్తూ బోయ ఆశ్చర్యపోయాడు. పావురాలు పోతే పోయాయి. తన వల దొరికితే చాలను కున్నాడు. ‘ఉష్‌ ఉష్‌! ఏయ్‌ ఏయ్‌’ అంటూ కేకలేశాడు. పావురాలను చూస్తూ కింద పరుగుదీశాడు. పరగుదీసి పరుగుదీసి అలసిపోయేడే తప్ప, అతనికి పావురాలు చిక్కలేదు. వల కూడా దక్కలేదు. దాంతో బోయ తల పట్టుకుని ఇంటి దారి పట్టాడు.",10,60,10,20
"చిత్రగ్రీవుడు చెప్పిన మేరకు పావురాలన్నీ ఒక్కసారిగా పైకి లేచాయి.వలతో పాటుగా ఆకాశంలోకి ఎగిరిపోయాయి. జరిగిందంతా మొదటి నుంచీ గమనిస్తున్న లఘపతనకుడు అనే కాకి, ఈ పావురాలు ఎక్కడికివెళ్తున్నాయి? వల నుంచి ఎలా తప్పించుకుంటాయి? ఇదేదో చూడదగ్గదే అనుకుని అది కూడా ఆకాశంలోకెగిరి, పావురాలను అనుసరించింది.‘‘ఇలా ఎంత దూరం ఎగరాలి? ఎక్కడికని ఎగరాలి’’ చిత్రగ్రీవుణ్ణిప్రశ్నించాయి పావురాలు.‘‘గండకీనది వరకూ ఎగరాలి. దాని ఒడ్డున విచిత్రవనమనే అడవి ఉంది. అక్కడికి మనం చేరు కోవాలి.’’ అన్నాడు చిత్రగ్రీవుడు.‘‘అక్కడికి ఎందుకు’’ అడిగింది ఓ పావురం.",20,50,10,20
"‘‘ఎందుకంటే...అక్కడ నా మిత్రుడు ఉన్నాడు. హిరణ్యకుడు అని ఎలుకల రాజతను. అతను మనల్ని కాపాడతాడు. లోకంలో తల్లీ, తండ్రీ, స్నేహితుడూ ఈ ముగ్గురే కాపాడతారు. మిగిలిన వారు కాపాడ గలిగే అవకాశం ఉందికాని, వారికి మనతో అవసరం ఉండాలి. ఉంటేనే కాపాడతారు. లేకపోతే కాపాడరు.’’ అన్నాడు చిత్రగ్రీవుడు.‘‘నిజమే’’ అన్నాయి పావురాలు.‘‘హిరణ్యకుణ్ణి కలిస్తే, అతను ఈ వలను కొరికి ముక ్కలు చేస్తాడు. మనం అప్పుడు తప్పించుకోవచ్చు.’’ అన్నాడు చిత్రగ్రీవుడు.‘‘అయితే ఇంకేం! పదండి, పదండి.’’ అన్నాయి పావురాలు. ఎగరడంలో వేగాన్ని పెంచాయి. వారిని వెన్నంటి వస్తున్న లఘుపతనకుడు కూడా వేగాన్ని పెంచాడు. గండకీనది కనిపించింది. విచిత్రవనం కూడా కనిపించింది. ఒక్కసారిగా పావురాలన్నీ కిందికి దిగాయి. హిరణ్యకుడి కలుగు దగ్గర వాలాయి. రెక్కల టపటపలూ, పావురాల గోలకి కలుగులోని హిరణ్యకుడు ప్రమాదమేదో ముంచుకొచ్చిందని భయపడ్డాడు. కలుగులోనికి మరింతగా వెనక్కి జరిగాడు. కూడదీసుకుని కూడదీసుకుని కలుగు ముందుకు వచ్చాడు చిత్రగ్రీవుడు.‘‘మిత్రమా’’ అని పిలిచాడు.",40,30,10,20
పరిచయమయిన గొంతులా అనిపించి కొంచెం ముందుకు వచ్చాడు హిరణ్యకుడు.‘‘నేను మిత్రమా! నీ మిత్రుణ్ణి. చిత్రగ్రీవుణ్ణి. నీ సహాయం కోరి వచ్చాను. దయచేసి బయటికి రా’’ అన్నాడు చిత్రగ్రీవుడు. అతని మాట పూర్తికానే లేదు. ఆనందంగా కలుగులోంచి బయటకు వచ్చాడు హిరణ్యకుడు. చిత్రగీవుణ్ణి చూసి ఆనందించాడు.‘‘ఎన్నాళ్ళకెన్నాళ్ళకు మిత్రమా! నిన్ను చూడ్డం నాకు చాలా ఆనందంగా ఉంది.’’ అన్నాడు. అంతలోనే మిత్రుడు వలలో చిక్కుకుని ఉండడాన్ని చూసి ఆశ్చర్యపోయాడు.‘‘ఇదేమిటిది? వలలో చిక్కుకున్నావు’’ అనడిగాడు.,10,60,10,20
"సమాధానం చెప్పే లోపే చిత్రగ్రీవుణ్ణి వల నుండి తప్పించేందుకు ప్రయత్నించాడు. వలను కొరకసాగాడు.‘‘ఆగాగు! నన్ను విడిపించడం కాదు, ముందు నావాళ్ళను విడిపించు. తర్వాత నన్ను విడిపించవచ్చు’’ అన్నాడు చిత్రగ్రీవుడు. రాజుగా తోటి వారిని కాపాడడం ప్రథమ కర్తవ్యం అనుకున్నాడతను.‘‘పూర్వజన్మలో ఏ పాపం చేశామో! అందరం ఇలా వలలో చిక్కున్నాం. పాపం, పుణ్యం కాదుగాని, బుద్ధిగా ప్రవర్తించలేకపోయాం. ఫలితంగా శిక్ష అనుభవిస్తున్నాం’’ అన్నాడు చిత్రగ్రీవుడు. వల కొరక్కుండా ఆలోచిస్తోన్న హిరణ్యకుణ్ణి చూశాడు.",20,50,10,20
‘‘ఏమిటాలోచిస్తున్నావు మిత్రమా’’ అడిగాడు.‘‘ఏం లేదు మిత్రమా! నా పళ్ళు కొంచెం ఇబ్బంది పెడుతున్నాయి. నొప్పెడుతున్నాయి. మొత్తం వలంతా కొరకడం అంటే కష్టమనిపిస్తోంది. ముందు నిన్ను విడిపించనీ! తర్వాత సంగతి తర్వాత ఆలోచిద్దాం.’’ అన్నాడు హిరణ్యకుడు. చిత్రగ్రీవుడుకి హిరణ్యకుడి మాటలు నచ్చినట్టు లేదు. అదోలా చూశాడతన్ని.‘‘మిగిలిన పావురాలను కూడా విడిపిస్తాను. అనుమానం లేదు. కాకపోతే చెప్పానుగా! పళ్ళు ఇబ్బంది పెడుతున్నాయని. నొప్పి అని. ముందు నిన్ను విడిపించనీ’’ అని చిత్రగ్రీవుడి దగ్గరి వల తాళ్ళను కొరికే ప్రయత్నంలో పడబోయాడు హిరణ్యకుడు.,30,40,10,20
"చిత్రగ్రీవుడు అతనికి అందక వెనక్కి జరిగాడు. ఆశ్చర్యంగా చూశాడు హిరణ్యకుడు.‘‘నీకు నొప్పి కలగనంత వరకూ నన్ను తప్పించి ఎంత మందిని నువ్వు విడిపించగలిగితే అంత మందినీ ముందు విడిపించు. అందరూ విడుద లయిన తర్వాతే నా గురించి నువ్వు ఆలోచించు. అంతేకాని, నన్ను ముందు విడుదల చేసి, మిగిలిన పావురాల సంగతి తర్వాతంటే భావ్యం కాదు.’’ అన్నాడు చిత్రగ్రీవుడు. నవ్వాడు హిరణ్యకుడు.‘‘నువ్వు చెప్పేది చిత్రంగా ఉంది మిత్రమా! తనకు మాలిన ధర్మం అంటారే అలా ఉంది నువ్వు మాట్లాడేది. ముందు నీ గురించి నువ్వు ఆలోచించుకో! తర్వాత మిగిలిన వారి సంగతి ఆలోచించవచ్చు.",50,20,10,20
"అలా కాదు, వారి సంగతే ముందు ఆలోచించాలి, తర్వాతే నా సంగతి అంటావా, అప్పుడు నీ అంతటి మూర్ఖుడు ఇంకొకడు లేడనుకుంటాను. రాజుగా నువ్వు క్షేమంగా ఉంటేనే కదయ్యా, ఇతరుల క్షేమాన్ని పట్టించుకునేది. నువ్వే క్షేమంగా లేనప్పుడు వాళ్ళెవరు? నువ్వెవరు?’’ ప్రశ్నించాడు హిరణ్యకుడు.‘‘నిజమే! కాని, నా వాళ్ళంతా కష్టంలో ఉండడాన్ని నేను భరించలేను. సాటి వారు కష్టంలో ఉంటే వారిని ఆదుకోవాలి. అందుకు ప్రాణత్యాగం చేసినా తప్పు లేదు. నేనూ వాళ్ళూ ఒకటే! వాళ్ళు లేకుండా నేను లేను. నేను లేకుండా వాళ్ళు లేరు. ",10,60,10,20
"ఆపదలో ఉన్న నా వాళ్ళను నేను రక్షించుకోలేనప్పుడు నాకీ రాచరికం ఎందుకు? ఎవర్ని ఉద్ధరించడానికి?’’ అన్నాడు చిత్రగ్రీవుడు. పావురాలన్నీ గొప్పగా చూశాయి, తమ రాజుని. రాజంటే చిత్రగ్రీవుడనుకున్నాయి.‘‘ఏదో రోజు అందరం పోయే వాళ్ళమే! ఈ శరీరం అశాశ్వితం. అది తెలుసుకోవాలి ముందు. తెలుసుకునిఉన్న నాలుగు రోజులూ నాలుగు కాలాల పాటు నిలిచే పనులు చెయ్యాలి. తోటివారికి సాయం చెయ్యాలి. అందుకని చెబుతున్నాను. మరోలా అనుకోకు. ముందు నా వాళ్ళను కాపాడు. తర్వాత నీకు వీలయితేనే నన్ను కాపాడు.’’ అన్నాడు చిత్రగ్రీవుడు.అతని మంచితనానికి ముచ్చటపడ్డాడు హిరణ్యకుడు. మనసులో జేజేలర్పించాడు.",20,50,10,20
"‘‘మిత్రమా! నీదెంత మంచి బుద్ధి. మంచి చెడ్డలు రెండూ నీకు బాగా తెలుసు. ఈ పావురాలకే కాదు, ముల్లోకాలకూ నువ్వు రాజుకావాల్సిన వాడవు. గొప్పవాడవు.’’ అన్నాడు. మెచ్చుకోలుగా మిత్రుని చూసి, తర్వాత వల తాళ్ళన్నీ కొరికి, అందర్నీ బంధవిముక్తుల్ని చేశాడు. పావురాలన్నీ తేలికపడ్డాయి. హిరణ్యకునికి కృతజ్ఞతలు తెలియజేశాయి. రాక రాక వచ్చిన మిత్రునికీ, మిగిలిన పావురాలకీ విందునిచ్చి వారిని సాగనంపాడు హిరణ్యకుడు.",40,30,10,20
"ఆకాశంలోకి ఆనందంగా ఎగిరిన పావురాలను చూసి, తన కలుగులోనికి వెళ్ళిపోయాడతను.పావురాలతో పాటుగా వచ్చి అంతా చాటుగా చూసిన లఘుపతనకుడు, పావురాలకు ఎలుక చేసిన సాయాన్ని మనసులో మెచ్చుకోకుండా ఉండలేక పోయాడు. వల తాళ్ళ నుండి పావురాలను ఎలుక విడిపించిన తీరు బాగుంది బాగుంది అనుకున్నాడు. స్నేహం అంటే ఇది. ఇలా ఉండాలి. స్నేహితులంటే వీళ్ళు, చిత్రగీవుడు-హిరణ్యకుడు అనుకుంది. తను కూడా హిరణ్యకునితో స్నేహం చేయాలనుకుంది. అనుకున్నదే ఆలస్యం చాటు నుంచి తప్పుకుని, హిరణ్యకుని కలుగు దగ్గరకు చేరుకుంది.",10,60,10,20
"స్నేహితులంటే ఇలా ఉండాలి. చిత్రగ్రీవుడు, హిరణ్యకులే అసలు సిసలు స్నేహితులుఅనుకున్నాడు లఘు పతనకుడు. హిరణ్యకునితో స్నేహం చేయాలనుకున్నాడు. చాటు నుండి తప్పుకుని, హిరణ్యకుని కలుగుదగ్గరకు చేరుకున్నాడు.‘‘హిరణ్యకా’’ పిలిచాడు.మళ్ళీ తనని పిలుస్తున్నది ఎవరా? అని సాలోచనగా చూశాడు హిరణ్యకుడు.‘‘నువ్వు మామూలు వాడివి కాదు. మహానుభావుడివి. ఇందాక జరిగిందంతా నేను చూశాను. చిత్రగ్రీవుడికి నీలాంటి స్నేహితుడు ఉండడం అతని అదృష్టం. నాక్కూడా నీతో స్నేహం చేయాలని ఉంది. నీతో తిరగాలని ఉంది. మనిద్దరి స్నేహం కూడా ముందు తరాలకి ముచ్చటగా ఉండాలి. ",20,50,10,20
" రా! బయటికి రా! మాట్లాడుకుందాం’’ అన్నాడు లఘుపతనకుడు.‘‘అసలు ఎవరు నువ్వు’’ కలుగులోంచే ప్రశ్నించాడు హిరణ్యకుడు. లఘుపతనకుడు జవాబు చెప్పబోయేంతలోనే మళ్ళీ ఇలా అన్నాడతడు.‘‘నువ్వెవరో తెలీదు. నీ రూపు రేఖలేంటో తెలీదు. తెలియని వారితో స్నేహం చేయడం ఎలా’’పాపం! భయపడుతున్నాడనుకుని, సన్నగా నవ్వుకుని ఇలా అన్నాడు లఘుపతనకుడు.‘‘నేనో కాకిని. నా పేరు లఘుపతనకుడు’’కాకి అన్న మాట వినిపించగానే హిరణ్యకుని గుండెలు జారిపోయాయి. కాకితో స్నేహమా? కలలో మాటనుకున్నాడతను.‘‘అమ్మో! నీతో స్నేహమా? జరగని పని. మీ కాకి జాతి పనేమిటి? మా ఎలుక జాతిని పట్టి, చంపి తినడం. మీతో స్నేహం అంటే కోరి చావును కొని తెచ్చుకోవడమే! వద్దు! నీకూ నాకూ స్నేహం కుదరదు. వెళ్ళిక్కణ్నుంచి’’ అన్నాడు హిరణ్యకుడు.‘‘అది కాదు, నేను చెప్పేది విను.",30,40,10,20
"ముందు బయటికి రా.’’‘‘చచ్చినా రాను. బయటికి వస్తే నన్ను పొడుచుకుని తింటావు. సమాన వియ్యం సమాన కయ్యం అంటారు. అలాగే స్నేహం కూడా సమానులతోనే చెయ్యాలి. నువ్వూ నేనూ ఏ రకంగానూ సమానులం కాము. అందుకని ఎందుకొచ్చిన గొడవ, మనిద్దరికీ స్నేహం కుదరదుగానీ వెళ్ళిక్కణ్నుంచి’’ అన్నాడు హిరణ్యకుడు.లఘుపతనకుడు కదిలిన శబ్దం వినరాలేదు. దాంతో మళ్ళీ ఇలా అన్నాడు.‘‘తారతమ్యాలు తెలుసుకోక వెనకటికి ఓ జింక, నక్కతో స్నేహం చేసింది. చేసి, ప్రాణాల మీదికి తెచ్చుకుంది. ఆ కథ నీకు తెలుసు కదా’’‘‘తెలీదు’’ అన్నాడు లఘుపతనకుడు.‘‘అయితే విను, చెబుతాను’’ అంటూ కథ చెప్ప సాగాడు హిరణ్యకుడు.జింక-నక్క కథఅనగనగా మగధదేశం. ఆ దేశంలో ఓ అడవి.",50,20,10,20
"దాని పేరు మందారవతి. ఆ మందారవతి అడవిలో ఓ జింకా, ఓ కాకీ ఉండేవి. ఉండేవంటే మామూలుగా ఉండడం కాదు, స్నేహంగా ఉండేవి. జింక అంటే కాకికి ఇష్టం. కాకి అంటే జింకకి ఇష్టం. దాంతో చెట్ట పట్టాలేసుకుని తిరిగేవవి. అడవి అంతా పచ్చపచ్చగా ఉండేది. జింకకి కావలిసినంత మేత దొరికేది. తిన్నంత తిని బాగా బలిసింది జింక. అందమైన అడవి. ఆరోగ్యంగా ఉంది. ఇకనేం! ఎక్కడ పడితే అక్కడికి చె ంగు చెంగున గెంతుకుంటూ వెళ్ళేది జింక. అదలా గెంతుకుంటూ వెళ్తోంటే దాన్ని ఓ నక్క చూసింది. ఆహా! జింక అంటే ఇది కదా! ఎంత చక్కగా బలిసి ఉందో! తింటే మహా రుచిగా ఉంటుంది. తినాలి దీన్ని. తినాలంటే చక్కని ఉపాయం ఆలోచించాలనుకుని, జింక చెంతకు చేరిందది.",10,60,10,20
‘‘బాగున్నావా మిత్రమా’’ అడిగింది.ఒక్క గెంతు గెంతి నక్కకు దూరంగా జరిగింది జింక.‘‘మిత్రమా! ఇదెక్కడి పిలుపు’’ అడిగింది.‘‘నువ్వెవరో నాకు తెలియదు. నా జోలికి రాకు’’ అంటూ పరుగెత్తబోయింది.‘‘ఆగాగు’’ అంది నక్క. ఆగింది జింక.‘‘నా పేరు సుబుద్ధి. ఈ అడవిలో ఒంటరిగా ఉంటున్నాను. ‘నా’ అన్నవారు నాకెవరూ లేరు. నక్కలన్నీ నన్నొదిలేసి ఎక్కడికి వెళ్ళిపోయాయో వెళ్ళిపోయాయి. దాంతో దిక్కులేని దాన్నయిపోయాను.’’ అన్నది నక్క. కన్నీళ్ళు పెట్టుకుంది. ‘అయ్యో పాపం’ అనిపించింది జింకకి.‘‘తోడు లేకుండా అడవిలో బతకడం ఎంత కష్టమో తెలిసొస్తూంది. చావలేక బతుకుతున్నాను. నిన్ను చూశానో లేదో నా వాళ్ళను చూసినట్టనిపించి ఎక్కడ లేనిఆనందం కలిగింది.,20,50,10,20
"దేవుడిలా కనిపించావు.’’ అంది నక్క.జింక పొంగిపోయింది.‘‘నీకే హానీ చెయ్యను. నన్ను నమ్ము. నా ఒంటరి తనాన్ని పోగొట్టు. దయచేసి నాతో జట్టు కట్టు. ఇద్దరం కబుర్లాడుకుంటూ కలిసి తిరుగుదాం’’ అంది నక్క. దాని మాటలన్నీ నమ్మేసింది జింక. నక్కతో స్నేహానికి ఒప్పుకుంది. ఇద్దరూ అడవి అంతా తిరిగి తిరిగి చీకటి పడ్డాక ఇంటి దారి పట్టారు.‘‘సరదాగా మా ఇంటికి రావచ్చుగా’’ అడిగింది జింక.‘‘రమ్మంటే ఎందుకు రాను? పద’’ అంది నక్క. జింకతో పాటుగా ఇంటికి చేరింది. చెట్టుకొమ్మ మీద కూర్చుని జింకతో పాటుగా వస్తూన్న నక్కని చూసింది కాకి.‘‘ఎ..ఎయ్‌...ఎవరది’’ అరిచింది.‘‘నక్క మిత్రమా! సుబుద్ధి అని మంచి నక్కే! పాపం దిక్కూ మొక్కూ లేదంటేనూ, ఒంటరి దాన్నంటేనూ, జాలిపడి తీసుకొచ్చాను. మన స్నేహాన్ని కోరుకుంటోంది.’’ అంది జింక. నక్కతో స్నేహమా? ఎక్కడయినా విన్నామా! అనుకుంది కాకి.‘‘కొత్తవాళ్ళను నమ్మకూడదు. నమ్మితే మోసపోతాం. అయినా చూస్తూ చూస్తూ నక్కతో స్నేహం ఏమిటి? దాని గుణగుణాలన్నీ అందరికీ తెలిసినవే కదా! జాగ్రత్త! పిల్లిని ఆదరించి ముసలి గద్ద ముగిసిపోయిందని కథ ఒకటి ఉందిలే! ఆ కథ గుర్తొస్తూంది’’ అంది కాకి.‘‘ఆ కథేంటో చెప్పవూ’’ అడిగింది జింక.‘‘చెబుతాను, విను’’ అంటూ కథ చెప్పసాగింది కాకి.గుడ్డిగద్ద కథవెనకటికి గంగానదీ తీరాన ఓ జువ్విచెట్టు ఉండేది. ",40,30,10,20
"దాని తొర్రలో ఓ గుడ్డిగద్ద ఉండేది. దాని పేరు జరద్గవం. గద్ద గుడ్డిదే కాదు, ముసలిది కూడా. దాంతో అది ఎగరలేక, చెట్టుని అంటిపెట్టుకుని ఉండేది. చెట్టు మీది మిగిలిన పక్షులు దాని దుస్థితికి జాలిపడ్డాయి. జాలిపడి, రోజూ సంపాదించుకుని వచ్చిన ఆహారాన్ని పిల్లలకే కాకుండా, ఈ గుడ్డిగద్దకు కూడా కొంచెం పెట్టేవి. పెట్టి-‘‘తెల్లారితే తిండి కోసం పరుగులు తీసే పరిస్థితి మాది. పిల్లల్ని వదిలి వెళ్ళాల్సి వస్తూంది. చీకటి పడితేనే కాని, గూటికి చేరుకోలేం. నీకిదంతా తెలిసిందే! అయితే మేమంతా తిండి సంపాదించుకుని, గూటికి చేరే వరకూ పిల్లలకి నువ్వే దిక్కూ మొక్కూ కావాలి. నీకు కళ్ళు కనిపించవు. నీ కాళ్ళు కదలవు. అయినా నీ అవయవాలన్నీ సక్రమంగా ఉన్నట్టుగానే ప్రవర్తించు. గట్టిగా ఉండు. మా పిల్లలకు కాపలాగా ఉండు.’’ అనేవి. అలాగేనంటూ గుడ్డిగద్ద కాపలా కాసేది.",10,60,10,20
"ఒక రోజు ఆ చెట్టు కిందికి పిల్లి ఒకటి వచ్చింది. చెట్టు మీది గూళ్ళలో పక్షి పిల్లల గోల వినవస్తే, నోరూరుతూంటే, నాలికను పెదాలకు రాసుకుని, ‘లేలేత మాంసం దొరికింది’ అనుకుంటూ చెట్టెక్కింది. మెల్ల మెల్లగా అడుగులు వేసుకుంటూ చెట్టెక్కుతోన్న పిల్లిని చూసి పక్షి పిల్లలు ‘అమ్మో! అయ్యో’ అంటూ గోలగోల చేశాయి. ఆ గోలకి ఏదో ప్రమాదం ముంచుకు వచ్చిందని గ్రహించిన గుడ్డిగద్ద ‘‘ఎవరదీ’’ అంటూ గట్టిగా అరిచింది. ఆ అరుపుకి పిల్లి తెగ భయపడిపోయింది. వణికిపోయింది. శరీరం వణకడంతో కాలు జారి కింద పడాల్సిందే! కాని నిలదొక్కుకుంది.",20,50,10,20
"చెట్టెక్కినప్పుడు పక్షిపిల్లలను తినాలన్న ధ్యాసలో గుడ్డిగద్దను గమనించలేదు పిల్లి. ఇప్పుడు గమనించింది. దగ్గరగానే ఉంది గద్ద. తప్పించుకునే అవకాశం లేదు. ఏం చెయ్యను, ఏం చెయ్యననుకుంటూ పరిపరి విధాల ఆలోచించింది పిల్లి. ఏ ఆలోచనా రూపు కట్టలేదు దానికి. ఆఖరికి ఇలా అనుకుంది.పొరపాటు చేశాను. పక్షిపిల్లలకు ఆశపడి చెట్టెక్కాను. ఎక్కుతున్నప్పుడే ప్రమాదాన్ని గుర్తించాలి. అప్పుడు గుర్తించలేదు. ఇప్పుడు గుర్తించాను. ఈ ప్రమాదం నుంచి తప్పించుకోవడం కష్టమే! కాని, తప్పించుకోవాలి. ఎలా? ఎలా అంటే...ఈ గద్దకు ఏవో మాయమాటలు చెప్పాలి. దీన్ని నమ్మించాలి. నమ్మించి ప్రాణాలు నిలబెట్టుకోవాలి. లేదంటే చావు తప్పదు.గజగజా వణుకుతూనే గద్ద దగ్గరకు చేరింది పిల్లి.",30,40,10,20
‘ఎవరది’ అంటూ గట్టిగా అరిచిన గద్ద దగ్గరకు గజాగజా వణుకుతూ చేరింది పిల్లి. ఎవరో వచ్చి తన ఎదురుగా నిలుచున్నారని గ్రహించింది గద్ద.‘‘ఎవరు నువ్వు’’ అడిగింది.‘‘అయ్యా నా పేరు దీర్ఘకర్ణం. పిల్లిని’’‘‘పిల్లివా? నీకిక్కడేం పని? వెళ్ళిక్కణ్ణుంచి. లేదంటే చంపేస్తాను’’ బెదిరించింది గద్ద. నేరకపోయి చెట్టెక్కేను. దీనిపాలబడ్డాననుకుంటూ ఇలా అంది పిల్లి.‘‘నాకిక్కడ చాలా పని ఉంది. పని మీదే వచ్చానిక్కడికి. మీరు వెళ్ళిపొమ్మంటున్నారు. వె ళ్ళకపోతేచంపుతానంటున్నారు. ఎలా ఇప్పుడు’’ అంది పిల్లి.‘‘పనేంటసలు? ఎవరితో పని’’ అడిగింది గద్ద.‘‘మీతోనే పని’’‘‘నాతో నీకేం పని’’‘‘అయ్యా! నేను అన్ని పిల్లుల్లా కాదు. సాధుజంతువుని. శాఖాహారిని. మాంసం తినడం ఎప్పుడో మానేశాను.,50,20,10,20
"పుణ్యం కోసం రోజూ అదిగో అక్కడ గంగానదిలో స్నానం చేస్తుంటాను. బ్రహ్మచారిని. చాంద్రాయణ వ్రతంలో ఉన్నాను.’’‘‘ఉంటే’’ అడిగింది గద్ద.‘‘ఇంకేం లేదు. మీరు పెద్దలని, మంచివారని, నీతిశాస్త్రాన్ని పుక్కిటపట్టారని ఈ చుట్టుపక్కల పక్షులన్నీ అనుకుంటుండగా విన్నాను. అప్పట్నుంచీ మిమ్మల్ని కలవాలని, కలిసి మీతో మాట్లాడాలని నాదో చిన్న కోరిక. ఆ కోరిక తీర్చుకోవడానికి వచ్చాను.’’ అంది పిల్లి. తనని పిల్లి గౌరవించడం, తనని కలిసేందుకు రావడం ఎంతో గొప్పగా అనిపించింది గద్దకి.‘‘మీలాంటి పెద్దలతో మాట్లాడితే నాలుగు మంచి ముక్కలు చెవిన పడతాయి. నీతులూ, ధర్మాలూ తెలుసుకోవచ్చని ఆశగా వచ్చాను. వచ్చినందుకు బాగానే ఉంది.",10,60,10,20
"చంపుతానంటున్నారు.’’ బాధగా అంది పిల్లి.‘‘బాధపడకు! అసలు సంగతి ఏమిటంటే...ఈ చెట్టు మీద అనేక పక్షిగూళ్ళు ఉన్నాయి. ఆ గూళ్ళలో పిల్లలు ఉన్నాయి. పక్షిపిల్లలంటే పిల్లులకి ఇష్టం కదా! అందుకు వచ్చావేమోనని అనుమానించాను.’’‘‘రామ రామ! ఎంతమాట ఎంతమాట! పిల్లిగా పుట్టడమే మహాపాపం అనుకుంటుంటే అందులో మళ్ళీ అన్నెం పున్నెం ఎరుగని పక్షి పిల్లల్ని తినటం ఒకటా!! ఛఛ! ‘అహింస పరమో ధర్మః’ అన్నారు. అంటే జీవహింస చేయకపోవడమే అన్ని ధర్మాలలోకెల్లా గొప్ప ధర్మం. జీవహింస చేయని వారికే స్వర్గద్వారాలు తెరుచుకుంటాయట! భూతదయే గొప్ప ధర్మం. ఇన్ని తెలిసిన నేను, పాపం ఆ చిన్నారి పొన్నారి పక్షి పిల్లల్ని తింటానా? అది ఊహించడానికే అసహ్యంగా లేదూ’’ అంది పిల్లి.",20,50,10,20
"‘‘అది కాదు దీర్ఘకర్ణా’’ అని గద్ద ఏదో నచ్చజెప్పబోయేంతలో గద్ద మాటను పట్టించుకోకుండా మళ్ళీ ఇలా అంది పిల్లి.‘‘ఈ పాడుపొట్టను నింపుకోవాలంటే ఇంత పెద్ద అడవిలో ఏదో ఒకటి దొరక్కుండా పోదు. ఆఖరికి నాలుగాకులు తిన్నాకడుపు నిండిపోతుంది. అంతేగాని, చెట్టు మీది పిల్లలను చంపి తింటానా? చేజేతులా నరకాన్ని కోరుకుంటానా? ఎంతమాట ఎంతమాట’’పిల్లి గొంతులో పలికిన బాధ నిజం అనుకుంది గద్ద. ‘అయ్యయ్యో, పొరబడ్డానే’ అనుకుంది. పిల్లిని ఇలా ఓదార్చింది.",40,30,10,20
"అవును కదా’ అన్నట్టుగా కాకిని చూసింది జింక.‘‘చూడు, బతికినంత కాలం బతకం. రేపో మాపో అంతా చనిపోయే వాళ్ళమే! ఈ మూడునాళ్ళ ముచ్చట కోసం అనుమానాలూ, శత్రుత్వాలూ పెంచుకోవద్దు. మంచినే తలపెడదాం. మంచిగా ఉందాం. స్నేహంగా ఉందాం. నలుగురితో స్నేహంగా ఉండడం చాలా అవసరం.’’ అంది నక్క.‘‘నిజమే! ఉన్న నాలుగు రోజులూ కలిసి మెలసి ఉందాం. లేనిపోని అనుమానాలు అనవసరం.’’ అంది జింక. ఒప్పుకోక తప్పింది కాదు కాకికి. ‘సరే మరి’ అంది. కొద్ది రోజులు గడిచాయి. కాకి-నక్క-జింక స్నేహంగా ఉంటూ హాయి హాయిగా అడవి అంతా తిరగసాగాయి. ఒకరోజు జింకను తీసుకుని వెళ్ళి మంచి పంట పొలాన్ని చూపించింది నక్క. పంట ఎపుగా పెరిగి ఉందక్కడ.‘‘చూస్కో! కన్నుల పంటంటే ఇదే! కడుపునిండా తిను.’’ అన్నది నక్క. జింకకు పట్టపగ్గాలు లేకపోయాయి.",10,60,10,20
"పొలంలో పడి, పంటను తిన్నది. మర్నాడు, ఆ మర్నాడు...అలా వారం పదిరోజులుగా పంటను తినేస్తోంది జింక. రోజు రోజుకీ పంట తరిగిపోవడంతో ‘ఏదో జంతువు పొలంలో పడి పంటను తినేస్తోంది. దాని అంతు చూడాల్సిందే. దాన్ని ప్రాణాలతో వదలకూడదు’ అనుకున్నాడు ఆ పొలం యజమాని. బాగా ఆలోచించి పొలంలో వలపన్నాడు. ఆకలికి పరుగుదీస్తూ పొలంలోకి వచ్చింది జింక. వచ్చి, అక్కడ పన్నిన వలలో చిక్కుకుంది. బయటపడేందుకు తీవ్రంగా ప్రయత్నించింది. తన వల్ల కాలేదు. అలసిపోయి చతికిలబడింది జింక. తొందరగా నక్క వస్తే బాగుణ్ణనుకుంది. తోడుకుని పోయేందుకు నక్క రావడం మామూలే! నక్క వచ్చిందంటే ప్రాణాలు దక్కినట్టేననుకుంది. నక్క కోసం వేచి చూడసాగింది.",20,50,10,20
కాస్సేపటికి నక్క వచ్చిందక్కడికి. వలలో చిక్కుకుని బిక్కుబిక్కుమంటున్న జింకను చూసింది. పండగేననుకుంది తనకి. పొలం యజమాని వచ్చాడంటే జింకకు చావు తప్పదు. కొట్టి కొట్టి చంపుతాడతను. అప్పుడు ఎంచక్కా కరువు తీరా జింక మాంసాన్ని తినవచ్చన నుకుంది నక్క. అయితే లోలోపలి తన భావాలేవీ జింక గ్రహించకుండా బయటికి బాధ నటిస్తూ జింక దగ్గరగా పరుగు పరుగున వచ్చింది నక్క.‘‘వచ్చావా! నీకోసమే చూస్తున్నాను. రారా! తొందరగా వల తాళ్ళను కొరుకు. బయటపడతాను. ఈ పొలం యజమాని రాక ముందే మన ం ఇక్కణ్ణుంచి పారిపోవాలి.’’ అంది జింక.,30,40,10,20
"‘అవునవును’’ అంటూ వల తాళ్ళను కొరికేందుకు ప్రయత్నిస్తున్నట్టుగా చూసి, తర్వాత తాళ్ళ వాసనను భరించలేనట్టుగా దూరంగా జరిగింది నక్క.‘‘ఏమయింది’’ అడిగింది జింక.‘‘ఈ వల తాళ్ళు ఏ జంతువు నరాలతో చేశారోగాని, ఒకటే వాసన వేస్తున్నాయి. అదలా ఉండనీ! ఈ తాళ్ళను కొరకాలంటే ఈ రోజు సోమవారం. సోమవారం నాడు నేను ఏ జంతువు నరాలనూ ముట్టను. ముడితే వ్రతభంగం అయిపోతుంది. పాపం చుట్టుకుంటుంది.’’ అంది నక్క.ఊహించని జావాబు అది. జింకకు స్పృహ తప్పినంత పనయింది.",50,20,10,20
"తనని జింక-కాకి చూస్తున్నారన్నది గమనించి వాళ్ళను చూడక ఇటుగా ముఖం తిప్పుకుంది నక్క.‘‘నా చావుకోసం చూస్తున్నాడు. నా మాంసం కోసం కాచుక్కూర్చున్నాడు.’’ బాధపడుతూ చెప్పింది జింక. అంతా అర్థమయింది కాకికి.‘‘నేను ముందే చెప్పాను. విన్నావా? చూడిప్పుడు ఏం జరిగిందో! చెడ్డవాడు చెడ్డవాడే! వాడు మంచివారికి కూడా కీడే తలపెడతాడు. నేను వాడికి కీడు తలపెట్టలేదు, వాడు నాకు కీడు తలపెట్టాడనుకోవడం తప్పు.’’ అంది కాకి.జింక కళ్ళు చెమర్చుకుంది.‘‘మృత్యుముఖంలో ఉన్నవారు, కమ్ముకొస్తోన్న చీకటిని గుర్తించలేరు. ఆకాశంకేసి చూడలేరు. బంధు మిత్రుల మాటలు వినిపించుకోరని పెద్దలు వూరకనే అనలేదు’’ అంది కాకి.తలొంచుకుంది జింక",10,60,10,20
"‘‘ఎదురుగా ఉండి పొగుడుతూ వెనుక గోతులు తీసే స్నేహితులు, పాలబిందెలనిపించే విషపు కుండల్లాటివారు. వాళ్ళతో స్నేహం పనికిరాదు.’’ అన్నది కాకి.‘‘నీ మాటలన్నీ నిజాలే! మంచివారితో స్నేహం చేస్తే అన్నీ లాభాలూ, ఆనందాలే! చెడ్డవారితో స్నేహం చేస్తే అన్నీ నష్టాలూ కష్టాలే! నక్క మాటలు విని మోసపోయాను. అది తేనె పూసిన కత్తి అని తెలుసుకోలేక పోయాను’’ అన్నది జింక. అంతలో పొలం యజమాని అక్కడికి రాసాగాడు. అతని చేతిలో దుడ్డుకర్ర ఉంది. ఆ కర్రనూ, కోపంగా పెద్దపెద్దగా అంగలు వేసుకుంటూ వస్తోన్న యజమానినీ కాకితో పాటుగా చూసి చావు భయంతో వణికిపోయింది జింక.",20,50,10,20
"‘అయిపోయాను మిత్రమా, యజమాని వచ్చేస్తున్నాడు.’’ అంది.‘‘అవును. ఏం చేద్దాం? ఏం చెయ్యాలి’’ ఆలోచనలో పడింది కాకి. శరవేగంగా ఆలోచించి ఓ నిర్ణయానికి వచ్చింది.‘‘మిత్రమా! ఇప్పుడు నువ్వు ఈ వల నుంచి తప్పించుకోవాలంటే ఒకే ఒక ఉపాయం ఉంది. అదేంటంటే...నువ్వు ఊపిరి బిగిబట్టి, కాళ్ళు చాచి బిర్రబిగుసుకుని చచ్చినట్టు పడి ఉండు. నువ్వు చచ్చిపోయావని యజమానికి మరింత నమ్మకం కలిగేలా నేను, నీ కళ్ళ మీద నా ముక్కుతో పొడుస్తూ ఉంటాను.’’‘‘అమ్మో’’ అంది జింక.‘‘పొడుస్తున్నట్టుగా నటిస్తాను. అంతే! అది చూసి నువ్వు నిజంగానే చచ్చిపోయావనుకుని, యజమాని నీ మీది వల తొలగిస్తాడు. సమయం చూసి అప్పుడు నేను కావు మని అరుస్తాను.",40,30,10,20
 అదే గుర్తు. వెంటనే లేచి నువ్వు పారిపో’’ అంది కాకి.‘‘బలే బలే’’ అంది జింక. కాకి చెప్పినట్టుగానే ఊపిరి బిగబట్టింది. కాళ్ళు చాచి బిర్రబిగుసుకుంది. చచ్చినట్టు పడి ఉంది. జింక కళ్ళను ముక్కుతో పొడుస్తూ కాకి నిలుచుంది.పొలం యజమాని జింక దగ్గరగా వచ్చాడు. అతన్ని చూస్తూనే ఎగిరి పోయింది కాకి. దగ్గరగా ఉన్న చెట్టుకొమ్మ మీద వాలింది. జింకను తేరిపార చూశాడు యజమాని. కదలిక లేదు జింకలో. దాంతో ఇది చచ్చినట్టుందే అనుకున్నాడు. జింక మీది వలను తొలగించాడు. అదే అవకాశంగా కాకి కావుమంటూ అరిచింది. అంతే! జింక పరుగందుకుంది. జరిగిందాన్ని నమ్మలేక పోయాడు యజమాని. కోపం వచ్చిందతనికి. చేతిలోని దుడ్డుకర్రను జింక మీదికి గురిపెట్టి విసిరాడు. జింక తప్పించుకుంది. అయితే ఆ కర్ర చాటుగా నక్కి ఉన్న నక్కకి తగిలింది. బలంగా తగిలింది దెబ్బ. ఆ దెబ్బకి నక్క ప్రాణాలు పోయాయి. చచ్చిపోయిందది.,10,60,10,20
"‘‘నేనూ పావురాల రాజు చిత్రగ్రీవుడులాంటి వాణ్ణే! నన్ను నమ్ము మిత్రమా’’ ప్రాధేయపడ్డాడు. అయినా కరగలేదు హిరణ్యకుడు. స్నేహానికి ఒప్పుకోలేదు.‘‘నువ్వు నా శత్రుజాతికి చెందిన వాడివి. నీకూ నాకూ స్నేహం గిట్టదు. నీటి మీద నడిచే పడవలు, నేల మీద నడవలేవు. అలాగే నేల మీద నడిచే బళ్ళు నీటి మీద నడవలేవు. అందని మామిడి పుల్లన అనుకో! వెళ్ళిపో ఇక్కణ్ణుంచి.’’ అన్నాడు హిరణ్యకుడు. లఘు పతనకుడు కదల్లేదు అక్కణ్ణుంచి.‘‘నన్ను అపార్థం చేసుకుంటున్నావు. మంచివాడితో స్నేహం మరపురానిది. నేను మంచివాణ్ణి. నా స్నేహం నీకు బలే ఆనందాన్ని కలిగిస్తుంది. కాదంటావా, తిండీతిప్పలూ మాని కూర్చుంటాను. నిరాహారదీక్ష చేస్తాను’’ అన్నాడు లఘుపతనకుడు.హిరణ్యకుడు నుంచి ఉలుకూ పలుకూ లేదు.‘‘మంచిమనసు, త్యాగం, దయ, స్నేహం మంచి గుణాలు. అవన్నీ నీ దగ్గర ఉన్నాయి.",20,50,10,20
"నీతో స్నేహం నాకు కావాలి. నువ్వొద్దంటే చచ్చిపోతాను.’’‘‘వద్దొద్దు’’ ఆందోళన చెందాడు హిరణ్యకుడు.‘‘నీ మాటలు మంచిగంధంలాగ చల్లగా ఉన్నాయి. పన్నీటి జల్లులాగ హాయిగా బాగున్నాయి. మనసులో ఒకటి, మాటలలో ఒకటి, చేతలలో ఒకటి చేసే బుద్ధి నీది కాదనిపిస్తోంది. నీతో స్నేహం చేస్తాను. నీ స్నేహం నాకు కావాలి. ఈరోజు నుంచీ నువ్వూ నేనూ స్నేహితులం.’’ అంటూ కలుగులోంచి బయటికి వచ్చాడు హిరణ్యకుడు. లఘుపతనకుణ్ణి చూసి నవ్వాడు. అప్పణ్ణుంచీ వాళ్ళిద్దరూ మంచిమిత్రులైపోయారు. తింటే ఇద్దరూ కలిసి తినేవాళ్ళు. ప్రయాణిస్తే కలిసి ప్రయాణించేవారు. కబుర్లే కాదు, కష్టాలూ నష్టాలూ అన్నీ ఇద్దరూ కలబోసుకోసాగారు.",30,40,10,20
"ఒక రోజు హిరణ్యకుడూ, లఘుపతనకుడూ కబుర్లలో పడ్డారు. ఆ మాటా ఈ మాటా మాట్లాడుకోసాగారు.‘‘రోజు రోజుకీ ఇక్కడ తిండి దొరకడం కష్టంగా ఉంది. వేరే చోటుకి వెళ్ళిపోతే ఎలా ఉంటుందంటావు?’’ అడిగాడు లఘుపతనకుడు.‘‘బాగుండదేమో! పళ్ళకూ, జుట్టుకూ, గోళ్ళకూ, మనుషులకూ ఉన్న చోట ఉంటేనే బాగుంటుంది. స్థానబలిమి ఉంటుంది. మారితే బలం తగ్గిపోతుంది.’’ అన్నాడు హిరణ్యకుడు.‘‘అదంతా బలహీనుల విషయంలో. శారీరకంగా మానసికంగా బలమైన వాళ్ళు ఎక్కడున్నా, ఎక్కడికి వెళ్ళినా బాగానే ఉంటుంది. ఏనుగులూ, సింహాల్నీ చూడు, ఎక్కడికి పడితే అక్కడికి వెళ్తూ హాయిగా, ఆనందంగా ఉండట్లేదూ? అలాగే మనమూ! యేళ్ళకేళ్ళు ఉన్నచోటే ఉండడం ప్రమాదం కూడాను’’ అన్నాడు లఘు పతనకుడు.‘‘నీకిక్కడ ఉండాలని లేదు. ఆ సంగతి తెలుస్తోంది.",50,20,10,20
"ఎక్కడికి వెళ్ళాలని నీ ఉద్దేశం’’‘‘ఎక్కడికంటే...దండకారణ్యం ఉందా? అక్కడ కర్పూరగౌరం అని ఓ చెరువు ఉంది. ఆ చెరువులో మంథరుడు అని తాబేలు ఉంది. అతను నాకు మంచి మిత్రుడు. మంచివాడు. బుద్ధిమంతుడు. ఇతరులకు ఎన్నయినా నీతులు చెప్పవచ్చు. వాటిని మనం ఆచరించాలంటే కష్టం. అయితే మంథరుడు తను నీతులు చెప్పడమే కాదు, వాటిని ఆచరించి చూపుతాడు. పైగా దయాధర్మపరుడు.",10,60,10,20
"అతనితో ఉన్న రోజుల్లో నాకొకొక్కసారి తిండి దొరికేదికాదు, అప్పుడు మంథరుడు ఏం చేసేవాడంటే... తాను పట్టుకున్న చేపల్నే నాకు కొన్ని పెట్టి ఆదరించేవాడు. పదే పదే గుర్తుకొస్తున్నాడిప్పుడు. అతని దగ్గరికి వెళ్ళిపోదామనిపిస్తోంది.’’ అన్నాడు లఘుపతనకుడు.‘‘నువ్వు వెళ్ళిపోతే నేనేం కావాలి. గౌరవం లేని చోటా, తిండి దొరకని చోటా, బంధుమిత్రులు లేని చోటా ఉండకూడదంటారు. అందుకని, నేనూ నీతో పాటు వచ్చేస్తాను. పద’’ అన్నాడు హిరణ్యకుడు.తనతో పాటు హిరణ్యకుడు వస్తానంటే లఘుపతనకుడి ఆనందానికి అంతులేకుండా పోయింది.‘‘నిజంగా వస్తావా’’ అడిగాడు.‘‘నిజంగానే వస్తాను, పద’’ అన్నాడు హిరణ్యకుడు.ఇద్దరూ బయల్దేరారు. దారిలో దొరికినవి తింటూ, కబుర్లాడుకుంటూ ప్రయాణించారు. కొన్నాళ్ళకు మంథరుణ్ణి చేరారు. దూరం నుంచే లఘుపతనకుణ్ణి చూసి పొంగిపోయాడు మంథరుడు. తోడుగా వచ్చిన హిరణ్యకుణ్ణి చూసి కూడా సంతోషించాడు. ఇద్దరికీ అతిథి మర్యాదలు చేశాడు.‘‘హిరణ్యకుడు అని ఇతను ఎలుకల రాజు",10,70,10,10
"మంథరునికి హిరణ్యకుణ్ణి పరిచయం చేశాడు లఘుపతనకుడు.‘‘రాజువయితే ఊరిలో ఉండాలి. అరణ్యంలో ఉండడమేమిటి? అడుగుతున్నానని ఏమీ అనుకోకపోతే అడవిలో ఎందుకుంటున్నావు?’’ హిరణ్యకుణ్ణి అడిగాడు మంథరుడు.‘‘ఎందుకుంటున్నానంటే...’’ అంటూ తన కథను ఇలా చెప్పుకొచ్చాడు హిరణ్యకుడు.‘‘అప్పట్లో నేను చంపకవతి అనే పట్టణంలో ఉండేవాణ్ణి. ఆ పట్టణంలో నాలాంటి ఎలుకలే కాదు, సన్యాసులు కూడా ఎక్కువగా ఉండేవారు. చూడాకర్ణుడు అని ఓ సన్యాసి ఉండేవాడక్కడ. అతను భోజనం చేసిన తర్వాత మిగిలిన భోజన పదార్థాల్ని ఓ గిన్నెలో పెట్టి, దాన్ని ఉట్టెలో పెట్టి నిద్రపోయేవాడు.",20,60,10,10
"అతనలా నిద్ర పోగానే నేనిలా ఆ ఉట్టెను అందుకుని, గిన్నెలోకి ప్రవే శించి, అందులోని భోజనపదార్ధాలన్నీ తిని త్రేన్చేవాణ్ణి. ఇది గమనించాడు చూడాకర్ణుడు. నన్ను కర్రతో బెదిరించ సాగాడు. ఒకనాడు, వీణాకర్ణుడని, చూడాకర్ణుని మిత్రుడు వచ్చాడక్కడకి. అతనితో మాట్లాడుతూ మధ్య మధ్యలో కర్రను నేలకు తాటిస్తూ కూర్చున్నాడు. పదేపదే కర్రను నేలకి తాటించి చూడాకర్ణుడు పెద్దగా శబ్దం చేయడం వీణాకర్ణునికి అంతుచిక్కలేదు.",30,50,10,10
"‘ఏంటయ్యా ఈ గోల’ అడిగాడు.‘ఏం చెప్పమంటావు! ఈ గదిలో ఓ ఎలుక తిరుగుతోంది. నేను అదిగో ఆ ఉట్టెలో దాచిపెట్టుకున్న నా భోజన పదార్ధాలని తినేస్తోంది. పెద్ద బెడదయి పోయింది దాంతో.’ అన్నాడు. ఉట్టె చాలా ఎత్తులో ఉంది. దాన్ని ఎలుక అందుకోవడమేమిటి? ఆశ్చర్య పోయాడు వీణాకర్ణుడు.‘ఉట్టె మీదికి ఎలుక ఎగురుతోందా? నీ భోజన పదార్ధాల్ని తినేస్తోందా? ఆశ్చర్యంగా ఉందే! ఇంత చిన్న ఎలుక,అంత ఎత్తున ఉన్న ఉట్టె అందుకుంటోందంటే...ఇదేదో బాగా ఆలోచించాల్సిన విషయమే’ అన్నాడు వీణాకర్ణుడు. ఎప్పుడో జరిగిన సంఘటన ఒకటి అతనికి చప్పున గుర్తుకు వచ్చింది. దాన్ని చెప్పసాగాడిలా",40,40,10,10
"‘ఆ మధ్య నేను రోజూ ఓ బ్రాహ్మణుని ఇంటికి భిక్షకు వెళ్ళేవాణ్ణి. ఓ రోజు నేను భిక్షకు వెళ్ళిన వేళ, ఆ బ్రాహ్మణుడు భార్యతో ఇలా అనడం వినిపించింది.‘ఇదిగో, రేపు అమావాస్య. సాటి బ్రాహ్మణులకు ఇంత అన్నం పెడితే పుణ్యం. ఏం వండుతున్నావు’ అడిగాడు.‘ఏం వండను? ఉంటే వండిపెడతాను. లేని దానికి ఏం వండను?’ అడిగింది భార్య. ఆ ఇంట అన్నీ నిండుకున్నాయి. ఆ విషయంలో ఆమె చాలా కోపంగా ఉంది.‘ఉంటే ఎవరయినా వండి పెడతారు. లేనప్పుడు వండి పెట్టడమే గొప్ప. ఉన్నదానితోనే ఏదో ఒకటి వండిపెట్టు. అంతేకాని, అది లేదు, ఇది లేదంటూ రాగాలు తీయకు’ అన్నాడు బ్రాహ్మణుడు. భార్య ఇంట్లో లేమిని ఎత్తి చూపడాన్ని అతను తట్టుకోలేకపోయాడు.‘సరే, రాగాలు తీయను. ఉన్నదానితోనే వండిపెడతాను’ అన్నదామె.ఇంట్లో నువ్వులు మాత్రమే ఉన్నాయి. వాటితోనే ఏదో చేసి నలుగురు బ్రాహ్మణులకూ పెడదామని, నువ్వుల్ని కడిగిందామె. దంచింది. ఎండబోసింది. ఎండబోసిన నువ్వుల్ని చూసి కోడి వచ్చిందక్కడకి. ",50,30,10,10
"కాళ్ళతో వాటిని కెలికి, చెల్లాచెదురు చేసింది. బ్రాహ్మణుని భార్య అది చూసింది. అయ్యో అనుకుంది. కోడి కెలికిన నువ్వులు వంటకు పనికిరావు. అవి మైలపడినట్టే! ఇప్పుడేం చెయ్యాలి? భర్తను అడిగింది.‘చుట్టుపక్కల మార్చి చూడు. తెలివితేటలు ప్రదర్శించు’ అన్నాడు భర్త. భార్య పక్కింటికి వెళ్ళింది. అ ఇంటి ఇల్లాలిని పిలిచి, ఇలా అడిగింది.‘కడిగి, దంచి, ఎండబోసిన ఈ నువ్వులు తీసుకుని, ముడి నువ్వులుంటే నాకివ్వండి. ఎంతో మేలు చేసినవా రవుతారు.’ అడగడమే ఆలస్యం, ఆ ఇల్లాలు ముడి నువ్వులిచ్చేందుకు సిద్ధపడింది. గ మనించాడది ఆ ఇల్లాలు భర్త. ఇలా అన్నాడు.‘కడిగి, దంచి, ఎండబోసిన నువ్వులు నీకిచ్చి, ముడి నువ్వులు అడుగుతోందంటే ఇందు లో ఏదో తిరకాసుంది. అడిగి తెలుసుకో’",60,20,10,10
"ఆమె అడిగి తెలుసుకుందో లేదో నాకు తెలియదుగాని, నేనప్పణ్ణుంచీ ఓ నిజం తెలుసుకున్నాను. ఏ పనికయినా ఏదో ఒక కారణం ఉంటుంది. కారణాన్ని కనుక్కోవాలి. విషయానికి వస్తే ఒక చిన్న ఎలుక నిన్నింతలా ఇబ్బంది పెడుతూ, అంతెత్తున ఉన్న ఉట్టెకు ఎగురుతోందంటే ఏదో కారణం ఉంది. దాన్ని కనుక్కోవాలి. అంతేకాని, కర్రను కొడుతూ కూర్చుంటే లాభం లేదు’వీణాకర్ణుడు చెప్పింది నిజమే! ఏదో బలమైన కారణం ఉంది. అనుమానం లేదనుకుంటూ ఆలోచనలో పడ్డాడు చూడాకర్ణుడు. ఆలోచించాలోచించి ఓ నిర్ణయానికి వచ్చాడు. నా కలుగును తవ్వి పారేయాలను కున్నాడు. అంతపనీ చేశాడు.",70,10,10,10
"పలుగుతో నా కలుగు తవ్వేసి, అందులో నేను దాచుకున్న భోజన పదార్ధాలన్నీ తీసి విసిరేశాడు. దాచుకున్నదంతా పోయింది. తిండి కరువయి పోయింది. తిండి లేక కృశించిపోయాను. నీరసించిపోయి తిరుగుతోంటే నన్ను చూసి చూడాకర్ణుడు ఇలా అన్నాడు.‘చూడూ డబ్బున్నవాడే బలవంతుడు. డబ్బున్నవాడే పండితుడు. డబ్బుంటేనే సుఖాలు. డబ్బంటే నీ దృష్టిలో తిండి. ఆ తిండి నీకు లేదు. నేను తీసి పారేశాను. దాంతో నువ్వు ఎలా అయిపోయావు? చిక్కి శల్యమయిపోయావు. అందుకే డబ్బుండాలంటారు. డబ్బు లేకపోతే డుబ్బుకి కూడా పనికిరారు. అన్నీ బాధలే! డబ్బుంటే పేరుంటుంది. పౌరుషం ఉంటుంది. తెలివి తేటలూ, బంధుమిత్రులూ ఉంటారు. అదే డబ్బులేకపోతే ఇవేవీ ఉండవు. పేదరికం కంటే చావే మేలు. పేదరికంతో ఛస్తూ బతికేకంటే చావడం అంత గొప్పపని ఇంకొకటి లేదు. ఆరోగ్యం పోయినా బతకొచ్చు. మాటపడి పోయినా బతకొచ్చు. పేరూ వూరూ పోయినా బతకొచ్చు.",80,10,5,5
"బుద్ధి మార్చుకోనంటూ మొండిగా బతకొచ్చు. కాని, డబ్బు లేకుండా బతకడం చాలా కష్టం.’చూడాకర్ణుని మాటలకి ఎంతగానో ఏడ్చాను. ఉండలేకపోయానక్కడ. చెప్పుకోలేని బాధ. డబ్బు పోగొట్టుకున్న సంగతీ, మనోవ్యథా, ఇంట్లో వాళ్ళ ప్రవర్తనా, మోసం, అవమానం ఇవేవీ నలుగురికీ చెప్పుకోలేం. దేవుని దయ లేనప్పుడు, పరిస్థితులు అనుకూలించనప్పుడు, అభిమానవంతుడు ఉన్న వూరినీ, కన్నతల్లినీ విడిచి వెళ్ళడం న్యాయమే! అభిమానం కలవాడు శిరస్సు మీద పువ్వులా ఉండాలి, లేదంటే అడవిలో పువ్వులా ఎండలో మాడి మసి అయిపోవాలి. బిచ్చమెత్తుకుని బతికే కంటే చావడం మేలు అనుకున్నాను",90,5,3,2
" అయినా ఆశ చావలేదు. ఉన్న ఇంటిని వదిలిపెట్టలేకపోయాను. పొగొట్టుకున్న చోటే సంపాదించుకోవాలని తాపత్రయ పడ్డాను. ఆశ భ్రమల్ని రేపుతుంది. భ్రమలు దుఃఖాన్ని కలిగిస్తాయి. దుఃఖం మనిషిని నాశనం చేస్తుంది. అందుకే బుద్ధిమంతుడు ఆశకు అంటుకట్టడు.’’గతాన్నంతా గుర్తు చేసుకోవడంతో కళ్ళు చెమర్చాయి హిరణ్యకుడికి. అతనలా కళ్ళు చెమర్చుకోవడాన్ని చూసి లఘుపతనకుడూ, మంథరుడూ బాధగా ఒకరినొకరు చూసుకున్నారు.",10,80,5,5
"‘‘తర్వాత ఏం జరిగింది?’’ అడిగాడు మంథరుడు.హిరణ్యకుడు ఇలా చెప్పసాగాడు.‘‘అప్పటికీ బుద్ధి రాలేదు. అక్కడే ఉన్నానింకా. విసిగిపోయాడు చూడాక ర్ణుడు. కోపంగా ఒక రోజు నా మీదకుకర్రను విసిరాడు. తగిలితే చచ్చిపోయేవాణ్ణే! అదృష్టం బాగుండి తగల్లేదు. తప్పించుకున్నాను.అయితే అప్పటికి నాకు జ్ఞానోదయం అయింది.ఈ లోకంలో కష్టాలన్నిటికీ మూలకారణం డబ్బు, దాని మీది ఆశే! ఆ ఆశను వదులుకోగలిగితే అంతకు మించిన హాయి లేదు. ఆశలు వదులుకున్నవాడే ఉత్తముడు. పండితుడు. పదిమందిని వేధించకుండా దొరికిన దానితో పొట్టపోషించుకున్నవాడే ధన్యుడనిపించింది. చేసు కున్నవారికి చేసుకున్నంత అని, మనం చేసుకున్న పాప పుణ్యాలను అనుసరించే మనకేదయినా ప్రాప్తిస్తుంది.",20,70,5,5
"అంతేకాని, మనకి ఇది కావాలి, అది కావాలనుకోవడం తప్పు.నేనిప్పుడు ఉంటున్న ఈ మఠం, నా తాత తండ్రులది కాదు. నా సొంతం అంతకన్నా కాదు. అటువంటప్పుడు దీన్ని పట్టుకుని వేళ్ళాడడం అవివేకం. ఈ చూడాకర్ణుడితో మాటలు పడే కంటే, దెబ్బలు తినే కంటే ఏ అడవిలోనో తల దాచుకోవడం సుఖం అనిపించింది. బండ రాయిలో కప్పకు కూడా ఇంత తిండిపెట్టే ఆ దేవుడు, నాకెందుకు పెట్టడనిపించింది. మఠాన్ని వదిపెట్టేశాను. ఊరిని వదిలేశాను. అడవిలోకి చేరుకున్నాను. అక్కడే ఆకులూ అలములూ తింటూ, దొరికిన చోట నీళ్ళు తాగుతూ కాలం గడపసాగాను. ఆ రోజుల్లోనే ఇదిగో, ఈ లఘుపతనకుడితో స్నేహం కుదిరింది. ఆ స్నేహం నిన్ను కూడా స్నేహితుణ్ణి చేసింది. నాకు తెలిసి మిత్రులతో గడిపిన కాలమే కాలం. బంగారు కాలం అంటే అదే! దాన్ని మించింది లేదు.",30,60,5,5
"ఈ ప్రపంచంలో రెండే రెండు ఆనందాలు ఉన్నాయి. ఒకటి: గొప్ప గొప్ప కథలు వినడం. రెండు: స్నేహితులతో సరదాగా తిరగడం.’’‘‘నిజం చెప్పావు’’ అన్నాడు మంథరుడు. తర్వాత మళ్ళీ ఇలా అన్నాడు.‘‘డబ్బు శాశ్వతం కాదు. అలాంటిదే యవ్వనం కూడా. ఈ రెండూ నదీ ప్రవాహంలో కొట్టుకుపోయే కట్టెల్లాంటవి. చెప్పాలంటే జీవితమే శాశ్వతం కాదు. అదో నీటి బుడగ. ఈ సంగతి తెలుసుకునే వివేకవంతులు దానధర్మాలు చేస్తూ కాలం గడుపుతారు. తెలియని వారు ఏమీ చేయక, చేసేందుకు ప్రయత్నించినప్పుడు వీలుకాక విలపిస్తారు. అవసరానికి మించి కలుగులో నువ్వు సొమ్ము దాచిపెట్టేవు. దాంతోనే అల్లరిపాలయ్యావు.నీరు ప్రవహించాలి. ప్రవాహంలోనే నీటికి అందం ఉంటుంది. అలాంటిదే డబ్బు కూడా. డబ్బుని ఎప్పుడూ ఖర్చు చెయ్యాలి. ఖర్చు చెయ్యడం అంటే విందులకూ, వినోదాలకూ ఖర్చు చెయ్యడం కాదు, దానం చెయ్యాలి దాన్ని. లేదంటే ఏదేని మంచి పనులకు ఉపయోగించాలి.",40,50,5,5
"డబ్బు కూడ బెట్టకూడదు. కూడబెడితే కష్టాలే! బరువును మోస్తూ తిరిగే కంటే బరువును దించుకోవడం సుఖం. డబ్బును అనుభవించాలి. లేదంటే పదిమందికీ పంచిపెట్టాలి. అంతేకాని, నువ్వూ సుఖపడక, పదిమందినీ సుఖపెట్టక కట్టకట్టలుగా డబ్బు దాచడంలో లాభం ఏముంది? పిసినారికి ఎంత డబ్బూ చాలదు. ఎంతున్నా వాడు దరిద్రుడే! నిజం చెప్పాలంటే...పిసినారికంటే దరిద్రుడే నయం. వాడి దగ్గర డబ్బుండదు కాబట్టి దానికి కాపలా కాసే కష్టం ఉండదు వాడికి. పిసినారి తాను తినడు. ఇతరులకు పెట్టడు. దాంతో ఆ డబ్బు నేలపాలు లేదంటే దొంగల పాలు కాక తప్పదు. వివేకవంతుడు డబ్బు సంపాదించాలి. కాని కూడబెట్టకూడదు. కూడబెట్టినా అవసరాల మేరకే కూడబెట్టాలి. మితి మీరి కూడబెడితే దీర్ఘరావం అనే నక్కలా నాశనమయిపోతాడు.’’",50,40,5,5
"‘‘ఆ కథేంటో చెప్పవా’’ అడిగాడు హిరణ్యకుడు.‘‘చెబుతాను, విను’’ అంటూ చెప్పసాగాడు మంథరుడు.‘‘అనగనగా ఒక ఊరు. దాని పేరు కల్యాణకటకం. ఆ ఊరిలో ఓ బోయవాడు ఉండేవాడు. అతని పేరు భైరవుడు. అతను ఓ రోజు, అడవికి వేటకు వెళ్ళాడు. అక్కడ ఓ చిన్న గుంత తవ్వి, అందులో నక్కి కూర్చున్నాడు. అటుగా వచ్చే జంతువులకు ఎరగా మాంసం ముక్కలు వెదజల్లాడు. వాటికి ఆశపడి, అటుగా ఓ జింక వచ్చింది. అది రావడమే ఆలస్యం, భైరవుడు దాన్ని చంపి, ఇంటి దారి పట్టాడు. తోవలో అడవిపంది కనిపించిందతనికి. దాంతో ఈ రోజు నా అదృష్టమే అదృష్టం అనుకున్నాడు భైరవుడు. భుజాల మీది జింకను కిందికి దించాడు. పందికి బాణం గురిపెట్టి వదిలాడు. బాణం పందికి తగిలింది. అయితే అది చచ్చి పోలేదు. గాయపడి, కోపంతో భైరవుడి మీద దాడి చేసింది. పందీ-భైరవుడూ పోట్లాడుకున్నారు. ఆ పోట్లాటలో భైరవుడి ప్రాణాలు పోయాయి. తర్వాత పంది కూడా చచ్చిపోయింది.",60,30,5,5
"భైరవుడూ-పందీ పోట్లాటలో వారి మధ్య ఓ పాము కూడా నలిగి నలిగి పచ్చడయిపోయింది.కాస్సేపటికి దీర్ఘారావం అనే నక్క అటుగా వచ్చింది. అక్కడ చచ్చిపడి ఉన్న జింక, పంది, పాము, మనిషిని చూసి నాలిక చప్పరించింది. చాలా రోజుల దాకా తిండికి వెతుక్కోనవసరం లేదనుకుంది.మనిషి మాంసం నెలరోజుల దాకా సరిపోతుంది. పందీ-జింకల మాంసంతో రెణ్ణెళ్ళు గడిచిపోతాయి. పాము ఓ రోజుకి సరిపోతుందని లెక్కలుగట్టి ఆనందించింది. పడి ఉన్న విల్లుని చూసిందప్పుడు. దాని తాడుని నాకి చూసింది. జంతునరంతో చేసిన తాడని తేల్చుకుంది. ముందీ నరాన్ని తిని ఈ రోజు సరిపెట్టుకుంటాను. తర్వాత జింకా, పందీ, పాము వాటన్నిటినీ తినవచ్చుననుకుంది. విల్లు తాడుని మరోసారి నాకి, తినేందుకు దాన్ని కొరికింది నక్క. అంతే! తాడు తెగింది. విల్లు విచ్చుకుంది.",70,20,5,5
" ఆ విచ్చుకోవడంలో నక్కకి చెప్పలేనంత దెబ్బ తగిలింది. దాంతో నక్క చచ్చిపోయింది.’’కథ ముగించాడు మంథరుడు. ఇలా అన్నాడు.‘‘దురాశ దుఃఖానికి చేటంటే ఇదే! దురాశ కారణంగానే నక్క చావుని కొనితెచ్చుకుంది. అందుకే అంటారు, ఉన్నది అనుభవించాలి, లేదంటే ఇతరులకి ఇవ్వాలి. రెండూ చేయక చచ్చి సాధించేదేముంది?’’‘‘అవును నిజమే’’ అన్నాడు హిరణ్యకుడు.‘‘వివేకవంతులు అందని దాని కోసం బాధ పడరు. అలాగే అందింది చేజారిపోయినా బాధ పడరు. వారిలాగే నువ్వు కూడా దేని గురించీ బాధపడకు. ఎప్పుడూ హాయిగా ఆనందంగా ఉత్సాహంగా ఉల్లాసంగా ఉండు. ఉత్సాహంగా హాయిగా ఉన్నవాడే గొప్పవాడు. దిగులు పడుతూ దీనుడవుతూ కూర్చున్నవాడు ఎంత గొప్పవాడయినా పనికిరానివాడే!’’ అన్నాడు మంథరుడు. హిరణ్యకుడి ఉత్సాహాన్ని రెట్టింపు చేశాడు",80,10,5,5
"‘‘అనారోగ్యం వచ్చింది. మందులు వాడాలి. వాడితేనే ఆరోగ్యం కలిగేది. అంతేకాని, మందులు పేర్లు వింటే అనారోగ్యం పోతుందా చెప్పు? గుడ్డివాడి చేతిలో దీపం ఉండి ప్రయోజనం ఏమిటి? అలాగే వివేకం లేనివాడు ఎన్ని శాస్త్రాలు చదివినా అంతే!నేనున్నాను. నేను ఆపదలకు కుంగిపోను. సంపదలకు పొంగిపోను. కష్టాలూ సుఖాలూ రెండూ ఒకటే నాకు. డబ్బు వస్తుంది, పోతుంది. దాని నైజం అది. దాని గురించి ఆలోచించి బాధపడకూడదు. పేదవాడు అయినంత మాత్రాన విద్వాంసుల్ని గౌరవించకుండాపోరు. అలాగే విద్వాంసుడు కానివాడికి ఎంత డబ్బున్నా గౌరవం దక్కదు.",90,5,3,2
బంగారు గొలుసుతో కట్టినంత మాత్రాన కుక్క సింహం కాదు. ఎందుకు ఇవన్నీ చెబుతున్నానంటే.. నువ్వు మంచి వాడివి. బుద్ధిమంతుడివి. ఇప్పుడు నీకొచ్చిన కష్టమేమీ లేదు. నీ గౌరవానికి కూడా లోపం లేదు. నువ్వు ఇందాక అన్నట్టుగా దేవుడు గొప్పవాడు. వాడు అన్ని జీవులకీ వేళకింత పడేస్తాడు.అనుమానం లేదందులో. అలాంటప్పుడు ఎలా బతకాలి? ఎలా బతుకుతాం? అన్న దిగులు అనవసరం.’’ అన్నాడు మంథరుడు.‘‘బాగా చెప్పావు’’ అన్నాడు హిరణ్యకుడు.‘‘నాకు ఈ లఘుపతనకుడు ఎంతో నువ్వూ అంతే! ఎందుకు కలిపాడో మన ముగ్గుర్నీ దేవుడు కలిపాడు.,10,80,5,5
"కలిసే ఉందాం. దొరికింది పంచుకుంటూ, తింటూ కాలం గడిపేద్దాం.’’ అన్నాడు మంథరుడు.‘‘మంచిమాటలు చెప్పావు మంథరా’’ మెచ్చు కున్నాడు లఘుపతనకుడు.‘‘దేవుడు గొప్పవాడు. రకరకాల జంతువుల్ని సృష్టించిన దేవుడు, ఆ జంతువుల కోసం రకరకాల ఆహార విహారాల్ని కూడా సృష్టించాడు. తిని బతకండని దీవించాడు. అది మనం పట్టించుకోం. దాచుకోవడానికి తాపత్రయపడతాం. అక్కడే చిక్కులొస్తాయి. మితిమీరిన ఆశల వల్ల దుఃఖమే కాని, ఆనందం లేదు. దీన్ని గ్రహించాలి మనం. కోటాను కోట్ల సంపద కంటే మన కన్నీటిని తుడిచే మిత్రుడే ఎక్కువ. అందుకని మనం ముగ్గురం స్నేహంగా ఉందాం. మిత్రలాభాన్ని పొందుదాం’’ అన్నాడు లఘుపతనకుడు.ముగ్గురూ ముచ్చటగా నవ్వుకున్నారు",20,70,5,5
"చల్లగా ఉంది ఆ రోజు. సరదాగా కబుర్లలో పడ్డాయి, ఎలుక, తాబేలు, కాకి. ఎలుక చెప్పిన మాటకి తాబేలూ, కాకీ పడి పడి నవ్వాయి. అంతలో అటుగా పరుగున లేడి ఒకటి వచ్చింది. చెట్టు చాటుగా దాగుంది. దాన్ని వేటాడేందుకు బోయ కూడా పరుగున వచ్చాడక్కడికి. అయితే చాటున దాగున్న లేడి కనిపించలేదతనికి. వెనక్కి తిరిగి వెళ్ళిపోయాడు. లేడినీ, బోయనీ మిత్రులు ముగ్గురూ ఎలుకా, తాబేలూ, కాకీ గమనించాయి. పరుగున వచ్చిన లేడిని చూసి అవి కూడా చాటుకి తప్పుకున్నాయి. ఏదో ప్రమాదం పొంచి ఉన్నదనుకున్నాయి. అనుకున్నట్టుగానే బోయ రావడాన్ని చూశాయవి. గుండెలు గుప్పిట్లో పెట్టుకుని కూర్చున్నాయి. బోయ అటూ ఇటూ చూసి, అసహనంగా వెళ్ళిపోయాడు. అప్పుడు ఊపిరి పీల్చుకున్నాయి. చాటు నుంచి తప్పుకున్నాయి. ",30,60,5,5
"బయటపడ్డాయి. లేడిని పలకరించాయి.‘‘ఎవరు నువ్వు?’’ అడిగాయి. చాటు నుంచి తప్పుకుని వచ్చింది లేడి. చెప్పసాగిందిలా.‘‘నా పేరు చిత్రాంగుడు. నా దురదృష్టం, వేటగాడి కళ్ళల్లో పడ్డాను. కాపాడుకునేందుకు పరిగెత్తుకుని వచ్చాను. చూశారుగా, ఇదిగో ఇలా దాగుని నన్ను నేను రక్షించుకున్నాను.’’‘‘మంచిపని చేశావు’’ మెచ్చుకున్నది మిత్రబృందం. మనసారా నవ్వాయి. వాటి నవ్వును చూసి, తెరిపిన పడింది లేడి. ఇలా అంది.‘‘దయచేసి, మీరు నాతో స్నేహం చేస్తారా? చేస్తే చెప్పండి! మీతో పాటు నేనూ ఈ అడవిలో ఉండిపోతాను.’’హిరణ్యకుడు, మంథరుడు, లఘుపతనకుడు ‘ఏమంటావు’ అన్నట్టుగా ఒకరి ముఖాలొకరు చూసుకున్నారు. తర్వాత ఒకరికొకరు సైగలు చేసుకున్నారు. ఆ సైగలకు అర్థం చిత్రాంగుడి అభ్యర్థనను ఒప్పుకోవడమే!‘‘నువ్వు మంచివాడివని నిన్ను చూస్తూనే తెలిసింది. దానికేం భాగ్యం. నీతో తప్పకుండా స్నేహం చేస్తాం. ఈ రోజు నుంచీ మేం ముగ్గురమే కాదు, మనం నలుగురం స్నేహితులం. సరేనా’’ అన్నాడు మంథరుడు. ‘సరే’నని ఆనందించాడు చిత్రాంగుడు.రోజులు గడుస్తున్నాయి",40,50,5,5
"ఒకరోజు మేతకు వెళ్ళిన చిత్రాంగుడు తిరిగి రాలేదు. ఆ సమయానికి తిరిగి వచ్చేయాలి. రాలేదంటే...మిత్రబృందం అనుమానించింది.‘‘కొంపదీసి ఏదేని ప్రమాదంలో చిక్కుకున్నాడా?’’ భయపడ్డాడు మంథరుడు.‘‘ఏం జరిగిందో చూసి వద్దామంటే నేను తాబేలుని. నా సంగతి మీకు తెలియంది కాదు. వెళ్ళేందుకు, వచ్చేందుకు నాకు చాలా సమయం పడుతుంది. హిరణ్యకుడు నాకంటే నయంకాని, ఈ వేళలో అడవిలో ఒంటరిగా ఓ ఎలుక ప్రయాణించడం ప్రమాదకరం. అందుకని...’’ ఆగాడు మంథరుడు. లఘుపతనకుడి వైపు నువ్వే దిక్కు అన్నట్టుగా చూశాడు.‘‘మిత్రులు బలహీనతలు చెప్పుకుని బాధపడకూడదు. బలవంతుని ఆజ్ఞాపించాలి. అందులో తప్పులేదు.’’ అన్నాడు లఘుపతనకుడు.‘",50,40,5,5
‘‘కాకిని కదా! ఇట్టే వెళ్ళి అట్టే వస్తాను. కంగారు పడకండి. జాగ్రత్త’’ అని హెచ్చరించి రివ్వున గాలిలోకి ఎగిరిపోయాడు లఘుపతనకుడు. ఆ మూలా ఈ మూలా వెదికాడు. చిత్రాంగుడు కనిపించలేదెక్కడా. ఏమయ్యాడబ్బా? అనుకుంటూ వెదుకుతుంటే...అడిగో...అప్పుడు కనిపించాడు చిత్రాంగుడు. వలలో చిక్కుకుని కనిపించాడు. అయ్యయ్యో! అనుకున్నాడు లఘుపతనకుడు. ఏం చేయాలిప్పుడు అనుకున్నాడు. ముందు చిత్రాంగుణ్ణి పలకరించేకంటే వెళ్ళి హిరణ్యకుణ్ణి వెంటపెట్టుకుని రావడం అవసరం అనుకున్నాడు. ఎగిరి వచ్చి మంథరుడు-హిరణ్యకుల ముందు వాలాడు.,60,30,5,5
"‘చిత్రాంగుడు కనిపించాడా’’ అడిగారు.‘‘కనిపించాడు. అడవిలో వలలో చిక్కుకున్నాడు.’’ చెప్పాడు లఘుపతనకుడు.‘‘పద’’ అంటూ హిరణ్యకుణ్ణి వీపు మీద ఎక్కించుకుని మళ్ళీ ఆకాశంలోకి ఎగిరాడు. ప్రాణాపాయం తప్పదనుకుని విలపిస్తూన్న చిత్రాంగుని ముందు వాలాడు. హిరణ్యకుణ్ణి చూస్తూనే ప్రాణం లేచి వచ్చినట్టుగా ఆనందించాడు చిత్రాంగుడు.‘‘అసలు ఏం జరిగిందంటే...’’ అని ఏదో చిత్రాంగుడు చెప్పబోతుంటే వద్దని వారించి, వల తాళ్ళను పట పటా కొరకసాగాడు హిరణ్యకుడు. కాస్సేపటికే చిత్రాంగుణ్ణి విడిపించాడు.‘‘పదండి, పదండి’’ లఘుపతనకుడు తొందర చేయడంతో అక్కణ్ణుంచి గబగబా బయల్దేరారంతా. తిరిగి వస్తుంటే చెప్పసాగాడిలా చిత్రాంగుడు.‘‘ఏ జన్మలో ఏ పాపం చేశానో ఇలా వలలో చిక్కుకుంటున్నాను.’’‘‘ఇంతకు ముందు కూడా చిక్కుకున్నావా’’ అడిగాడు లఘుపతనకుడు.‘‘చిక్కుకున్నాను.",70,20,5,5
"ఆరు నెలల వయసప్పుడోసారి చిక్కుకున్నాను. నేను వలలో చిక్కుకోవడం చూసి భయపడి గుంపులో లేళ్ళన్నీ అక్కణ్ణుంచి పారిపోయాయి. దిక్కులే కపోయింది. వేటగాడొచ్చాడు. వలలో నుంచి తప్పించి, నన్ను భుజమ్మీద వేసుకుని బయల్దేరాడు. రాజాంతఃపురానికి తీసుకొచ్చాడు. రాకుమారునికి నన్ను కానుకగా ఇచ్చేశాడు. నన్ను చూసి రాకుమారుడు ముచ్చటపడ్డాడు. ప్రేమగా చూసుకోసాగాడు. నేను ఆడింది ఆటగా పాడింది పాటగా జరిగింది. ఒకరోజు రాకుమారుని పడకగది పక్కగా వసారాలో పడుకున్నాను. అంతలో మెరుపు మెరిసింది. ఉరుము ఉరిమింది. సన్నగా వాన ప్రారంభమయింది. ఆ వాన చూస్తూంటే నాకు నా చిన్నతనం, నా చిన్ననాటి స్నేహితులు, లేళ్ళ గుంపూ గుర్తొచ్చింది. కన్నీళ్ళొచ్చాయి.‘హాయిగా ఆనందంగా సాటి లేళ్ళతో కలసి అడవిలో ఎప్పుడు తిరుగుతానో! మళ్ళీ నాకు ఆ అదృష్టం ఉందో లేదో’ అనుకున్నాను. ఆ మాటలు మనసులో అనుకుంటే ఏ గొడవా ఉండేది కాదు, బయటికే అనేశాను.",80,10,5,5
"ఆ మాటలు విన్నాడు రాకుమారుడు. మనిషి మాట్లాడినట్టుగా నేను మాట్లాడడం విని ఆశ్చర్యపోయాడతను. వెంటనే ఆస్థాన జ్యోతిష్కుణ్ణి పిలిపించాడు.జరిగింది చెప్పాడు.‘జంతువులు మనిషిలా మాట్లాడడం శుభమా? అశుభమా?’ అడిగాడు.‘అశుభమే! అందులో అనుమానం లేదు. రాజ్యానికే అరిష్టం. వెంటనే జపాలూ తపాలూ చేయండి’ చెప్పాడు జ్యోతిష్కుడు. మనిషిలా మాట్లాడిన నన్ను రాజ్యంలో ఉంచకూడదంటూ అడవిలో వదిలేయమన్నాడు. దాంతో నన్ను అడవిలో వదిలేశారు. అదిగో అప్పుడు వేటగాడి కంట నేను పడడం, పరిగెత్తుకుని రావడం, దాగోవడం, మీరు స్నేహితులు కావడం...ఇవన్నీ జరిగాయి.’’ చెప్పుకొచ్చాడు చిత్రాంగుడు.",90,5,3,2
"‘‘నాటికి నేడు మళ్ళీ వలలో చిక్కుకున్నావన్నమాట.’’ అన్నాడు లఘుపతనకుడు.‘‘అవును! ఏ రోజు ఏం జరుగుతుందో తెలియట్లేదు.’’ బాధపడ్డాడు చిత్రాంగుడు.చిత్రాంగుణ్ణి తీసుకుని వస్తామని చెప్పి వెళ్ళిన లఘుపతనకుడూ, హిరణ్యకుడూ ఎంత సేపటికీ రాకపోయేసరికి, కంగారు పడి వారిని వెతుక్కుంటూ బయల్దేరాడు మంథరుడు. చేతనయింతగా గబగబా నడవసాగాడు. అలసిపోతున్న క్షణంలో కన్పించింది మిత్రబృందం. ముగ్గురూ క్షేమంగా కనిపించడంతో ముచ్చటేసింది మంథరుడికి. ‘హమ్మయ్య’ అని ఊపిరి పీల్చుకున్నాడు.",10,80,5,5
"నువ్వెక్కడికి బయల్దేరావు’’ అడిగాడు హిరణ్యకుడు.‘‘మీ కోసమే బయల్దేరాను. ఎంతకీ రాకపోయేసరికి కంగారు పడ్డాను. ఏమయ్యారేమోనని భయపడ్డాను. క్షేమంగా కనిపించారు. ఆనందంగా ఉందిప్పుడు.’’ అన్నాడు మంథరుడు.‘‘దీన్నే తొందరపాటుతనం అంటారు. ముందు వెనుకలు ఆలోచించకుండా, మనం ఎక్కడున్నాం? ఎక్కడికి వెళ్తున్నాం అన్నది తర్కించుకోకుండా బయల్దేరడం తప్పు. అక్కడయితే చెరువు ఉంది. ప్రమాదం అనిపిస్తే చెరువులోకి దూకేస్తావు. ఇప్పుడిక్కడ ఈ అడవిలో ఏం ఉంది? అంతా నేలే! ప్రమాదం కాదూ? పైగా పరిగెత్త గలవా అంటే అది నీవల్ల కాదు. తప్పు చేశావు. రాకూడదిలా’’ కోపగించుకున్నాడు హిరణ్యకుడు.",20,70,5,5
"‘అయిపోయింది కదా, ఊరుకో’’ అన్నాడు చిత్రాంగుడు. మిత్రుల మధ్య సయోధ్య కోసం సర్దిజెప్పజూశాడు. అంతలో గోల గోల చేశాడు లఘుపతనకుడు.‘‘పరిగెత్తండి! పరిగెత్తండి! అడిగో వేటగాడొస్తున్నాడు.’’తిరిగి చూశారంతా. లఘుపతనకుడు చెప్పింది నిజమే! చిత్రాంగుణ్ణి వలలో బంధించిన వేటగాడే తమని వెతుక్కుంటూ పెద్ద పెద్ద అంగలతో వస్తున్నాడు. లేడి పరిగెత్తి పారిపోయింది. ఎలుక దగ్గరల్లోని కలుగుని చూసి అందులోకి దూరిపోయింది. పాపం తాబేలే! అటు పరుగెత్తలేక, ఇటు ఎందులోనూ దూరలేక దిక్కులు చూడసాగింది. వేటగాడు వచ్చేశాడు. దగ్గరగా వచ్చేశాడు. ఏ జంతువూ కనిపించలేదతనికి. తాబేలు కనిపించింది",30,60,5,5
"అందుకున్నాడు దాన్ని. ఇదయినా దొరికిందనుకున్నాడు. వలలో బంధించి, భుజాన్న వేసుకుని ఇంటి దారి పట్టాడు.భుజాన్న వేలాడుతున్న మంథరుణ్ణి చూస్తూ వేటగాణ్ణి అనుసరించింది మిత్రబృందం. తాబేలుని రక్షించడం ఎలా అన్నది ఆలోచించసాగారు. ఆలోచనేదీ ఓ కొలిక్కి రాకపోయేసరికి, లఘుపతనకుడూ, చిత్రాంగుడూ కళ్ళు చెమర్చుకున్నారు. దుఃఖించసాగారు.‘‘ఎందుకేడుస్తున్నారు?’’ లోగొంతులో అడిగాడు హిరణ్యడు.‘‘ఇంకేముంది? అయిపోయింది. మంథరుడు మనం దూరం అయిపోయాడు.’’ అన్నారిద్దరూ.‘‘దూరమేమీ కాలేదు.",40,50,5,5
"ఆలోచించండి! వేటగాడు ఈ అడవి దాటేలోపే మనం ఏదయినా చేసి, మంథరుణ్ణి కాపాడాలి.’’ అన్నాడు హిరణ్యకుడు.‘‘ఓ గండం గట్టెక్కిందనుకుంటే ఇప్పుడిదో గండం. మా బుర్రలు పనిచేయడం లేదు. నువ్వే ఆలోచించు.’’ అన్నారిద్దరూ. వాళ్ళ మాట పూర్తి కాకముందే హిరణ్యకుడికి ఆలోచన తట్టడంతో ఆగిపోయాడు. హిరణ్యకుడు ఆగడంతో లఘుపతనకుడూ, చిత్రాంగుడూ ఆగిపోయారు. వారంతా అలా నిలిచిపోవడంతో వేటగాడి భుజాన్న వేలాడుతున్న మంథరుడు ప్రాణాల మీద ఆశలు వదులుకున్నాడు. మిత్రబృందం వెన్నంటి వస్తోంటే తనని ఎలాగయినా కాపాడుతారనుకున్నాడు. రావట్లేదంటే, ఆశలు వదులుకున్నాడు.‘‘ఒక ఉపాయం తట్టింది.’",50,40,5,5
"చెప్పాడు హిరణ్యడు.‘‘తొందరగా చెప్పు’’‘‘వేటగాడికి కనిపించకుండా మన చిత్రాంగుడు ముందు చెరువుగట్టుకు చేరుకుని కళ్ళు తేల వేసి, కాళ్ళు చాచి చచ్చినట్టు పడి ఉండాలి. అంటే చచ్చినట్టు నటించాలి. అప్పుడు నువ్వు, లఘుపతనకా! నీ సంగతే చెబుతున్నాను, నువ్వు వెళ్ళి, చిత్రాంగుడు కళ్ళు పొడుస్తున్నట్టుగా నటించాలి. ఆ దృశ్యం వేటగాడు చూస్తే, చిత్రాంగుడు చనిపోయాడనుకుని, అందుకే నువ్వు కళ్ళు పొడుస్తున్నావనుకుంటాడు. లేడి కోసం పరిగెత్తుకుని వస్తాడు.",60,30,5,5
"లేడిని అందుకోవాలంటే, దాన్ని తీసుకుని వెళ్ళాలంటే భుజమ్మీది తాబేలును కిందకు దించాలి. మంథరుణ్ణి దించుతాడప్పుడు. వేటగాడు దించడమే ఆలస్యం, నేను వల తాళ్ళను గబగబా కొరికేసి, మంథరుణ్ణి విడిపిస్తాను. విడీవిడిపించగానే మంథరుడు చెరువులోకి దూకేస్తాడు. నేను కలుగులోకి దూరేస్తాను. మమ్మల్ని ఓ కంట కనిపెట్టిన లఘుపతనకుడు అరుస్తూ చిత్రాంగుడు మీద నుంచి ఎగిరిపోతాడు. ఆ అరుపే హెచ్చరికగా చిత్రాంగుడు లేచి పరుగందుకుంటాడు. ",70,20,5,5
ఎలా ఉంది ఆలోచన?’’ అడిగాడు హిరణ్యకుడు.‘‘అద్భుతం’’ అన్నారు మిత్రులు. హిరణ్యకుని ఆలోచనని తూచా తప్పకుండా అందరూ పాటించారు. మంథరుడు చెరువులోకి దూకేశాడు. హిరణ్యకుడు కలుగులోనికి దూరేశాడు. చిత్రాంగుడు చెంగు చెంగున పరిగెత్తి పారిపోయాడు. లఘుపతనకుడు ఎగిరిపోయాడు.జరిగిందానికి వేటగాడు ఆశ్చర్యపోయాడు. చిరిగిన వలలో చేతులుంచి భోరుమన్నాడు. కనీసం తాబేలు కూడా మిగల్లేదని తలపట్టుకున్నాడు.,80,10,5,5
"అనగనగా రక్షావతి అని ఒక ఊరు. ఆ ఊరిలో వర్ధమానుడు అనే వర్తకుడు ఉండేవాడు. అతను ఓ రోజు ఇలా ఆలోచించాడు.అన్నిటికీ డబ్బే ముఖ్యం. డబ్బుంటే ఏదయినా సాధించవచ్చు. డ బ్బు సంపాదించాలి. ఎంత వీలయితే అంత ఎక్కువగా డబ్బు సంపాదించాలి. అలా సంపాదించాలంటే వ్యాపారమే మార్గం. ఇక్కడ దొరికే సరుకుల్ని దొరకని చోట అమ్మితే లాభాలు బాగా వస్తాయి. అప్పుడు డబ్బు వస్తుంది అనుకున్నాడు వర్ధమానుడు. బండ్ల మీదా, గుర్రాల మీదా, కంచరగాడిదల మీదా బోలెడన్ని సరుకులు ఉంచుకుని వ్యాపారం చేసేందుకు అవి దొరకని చోటుకి బయల్దేరాడు. సేవకుల్ని కూడా వెంట పెట్టుకున్నాడు.",90,5,3,2
"ప్రయాణం ఎలాంటి అడ్డంకులూ లేకుండా సాగుతోంది. అడవిలోకి ప్రవేశించారు. దారి సరిగా లేదక్కడ. అడ్డదిడ్డంగా ఉంది. కొండలు ఎక్కి దిగాలి. బండ్లు దిగుతున్నాయి. అలా దిగుతున్నప్పుడు ఒక ఎద్దు కాలు విరిగిపోయింది. ఆ ఎద్దు పేరు సంజీవకుడు.అయ్యయ్యో! ఎంత పని జరిగింది. బలమైన ఎద్దు ఇది. దీనికే ఇలా జరిగిందంటే ఏం చె య్యాలిప్పుడు? కాలికి కట్టుకట్టి, మందురాద్దామంటే మందూ లేదు. కట్టూ లేదు. దగ్గరలో పశువైద్యులు ఉండే అవకాశం కూడా లేదు. అడవి చాటున చిన్న చిన్న పల్లెలే తప్ప పట్టణాలు ఉండవు కదా! పట్టణాల్లో తప్ప పల్లెల్లో వైద్యులు ఉండరు కదా అనుకున్నాడు వర్ధమానుడు. ఈ ఎద్దు మీద జాలిపడుతూ, దీన్ని చూసుకుంటూ ఇక్కడ కూర్చోవడం అవివేకం. దీనితో పాటు ఈ అడవిలో అందరూ ప్రమాదాన్ని ఎదుర్కోవాల్సి ఉంటుంది",10,80,5,5
"ఏం చేస్తే బాగుంటుందిప్పుడు? ఆలోచనలో పడ్డాడు వర్ధమానుడు. కాస్సేపటికి తేరుకున్నాడు. కాలు విరిగిన ఎద్దునీ, దాన్ని కట్టిన బండినీ అడవిలో ఉంచి, మిగిలిన బండ్లను ముందుకు పోనిమ్మన్నాడు. సేవకుల్ని కూడా ఒకరిద్దర్ని ఉండమని చెప్పి, మిగిలిన వారిని వెళ్ళిపొమ్మన్నాడు. వ్యాపారి మాటను కాదనలేదు వారు. వెళ్ళిపోయారు. వర్ధమానుడు దగ్గరలోని పల్లెకు వెళ్ళాడు. సంజీవకుడులాంటి బలమైన ఎద్దును కొనుగోలు చేసి వచ్చాడు.",20,70,5,5
"దాన్ని సంజీవకుని స్థానంలో కట్టి, బండిని ముందుకు పోనిచ్చాడు. కాలు విరిగిన సంజీవకుడు దిక్కులేని వాడైపోయాడు.ఆయుష్షు గట్టిదయితే ఏం జరిగినా ప్రాణం పోదు. ఎక్కడ ఉన్నా ప్రాణం పోదు. అదే జరిగింది సంజీవకుడి విషయంలో. అడవి మధ్యలో కాలు విరిగి పడి ఉన్నా దానికి ప్రాణాపాయం లేకుండా పోయింది. కుంటికాలుతోనే కొద్ది రోజులు గడిపింది. తర్వాత ఏ మాయ జరిగిందో విరిగిన కాలు అతుక్కుంది. నొప్పి లేకపోయింది. మామూలు అయిపోయింది. దాంతో దొరికింది తింటూ, తిరుగుతూ మరింత బలంగా తయారయ్యాడు సంజీవకుడు. కండబట్టి బలిశాడు.",30,60,5,5
"ఒకరోజు సంజీవకుడు కాలు దువ్వాడు. ఖంగుమని రంకె వేశాడు. ఆ రంకె అడవిలో పెద్దగా ప్రతిధ్వనించింది. దాంతో చెట్ల మీది పిట్టలు భయంగా ఆకాశంలోకి ఒక్కసారిగా ఎగిరిపోయాయి. ఈ మూల రంకె వేస్తే అది అడవిలో ఆ మూల కూడా వినవచ్చింది. ఆ మూల యమునానదిలో నీళ్ళు తాగుతున్న సింహం గుండెలో కూడా ప్రతిధ్వనించింది. సింహం ఒక్కడుగు వెనక్కి వేసి చూసింది. భయపడ్డదది. పింగళకుడు దాని పేరు.ఆ శబ్దం ఏమిటి? ఎవరు చేశారది? ఎక్కణ్ణుంచి వచ్చింది? ఎవర్ని బెదిరించడానికి, లేదంటే ఎవర్ని హెచ్చరించడానికా శబ్దం?",40,50,5,5
"అంతుచిక్కలేదు పింగళకుడికి. చేష్టలుడిగిపోయాడు.చెట్ల చాటుగా ఉండి, పింగళకుడు అలా చేష్టలుడిగిపోవడాన్ని రెండు నక్కలు గమనించాయి. వాటి పేర్లు కరటకుడు-దమనకుడు. రంకె శబ్దం వాటికి కూడా వినిపించింది. గుండెలు గుభేల్‌మన్నాయి. అసలందుకే చెట్ల చాటుగా నక్కాయవి. ఇప్పుడు తేరుకున్నాయి. కబుర్లలో పడ్డాయి.‘‘ఎప్పటి నుంచో మనం ఈ అడవిలో ఉంటున్నాం. ఇలాంటి శబ్దం ఎప్పడయినా విన్నామా? ఏంటా శబ్దం? అంత భయంకరంగా ఉంది’’ అన్నాడు కరటకుడు.‘‘మనమే కాదు, ఈ అడవికి రాజు పింగళకుడు కూడా ఇలాంటి శబ్దం ఇంతకు ముందు విని ఉండడు.వింటే అలా చేష్టలుడిగిపోయి ఉండడు. చూడటు, ఎలా ఉన్నాడో పింగళకుడు. బొమ్మయి పోయాడు’’ అన్నాడు దమనకుడు.‘‘పాతజంతువుల కూతకాదిది. ఇదేదో కొత్తజంతువు కూత. అందులో అనుమానం లేదు. ఏదో కొత్త జంతువు వచ్చిందీ అడవిలోకి. అరచి భయపెడుతోంది. ఇక మనం ఇక్కడ ఉండలేం’’ అన్నాడు కరటకుడు. భయపడ్డాడు.",50,40,5,5
"దమనకుడు అంత భయపడలేదు. ముందు నుంచీ కొంచె ం ధైర్యం ఎక్కువ. తలెగరేసి ఇలా అన్నాడు.‘‘ఇక్కడ కాకపోతే ఇంకో చోట ఉంటాం. ఈ అడవి ఏమయినా మన సొంత ఇల్లా? కాదు కదా? అయినా ఇంతగా భయపడడం అనవసరం. ముందు కూతపెట్టిన జంతువు ఎలాంటిదో కనిపెట్టాలి. దాని రంగూ, ఎత్తూ, బలం తెలుసుకుంటే ఓ నిర్ణయానికి రావచ్చు. కొన్ని జంతువులు ఉంటాయి. మన చెవి అంత పొడవు ఉండవు. కాని, కూతేమో అడవి దాటిపోయేట్టుగా పెడతాయి. ఇప్పుడు కూత పెట్టింది కూడా అలాంటిదే కావచ్చు.",60,30,5,5
"‘ఏమో’’ ఇంకా భయం వీడలేదు కరటకుణ్ణి.‘‘కూత వినిపించింది సరే, ఆ కూతకి భయపడి అటు నుంచి చిన్నా చితక జంతువులు పరిగెత్తి రావాలి కదా! రాలేదంటే, నువ్వు ఊహిస్తున్నట్టుగా ఆ జంతువేదో అంత ప్రమాదకారి కాదు. ఏమంటావు?’’జవాబు లేదు కరటకుడి నుంచి. ఏదో ఆలోచనలో పడ్డాడు.‘‘ఏంటాలోచిస్తున్నావు’’ అడిగాడు దమనకుడు.‘‘గుర్తొచ్చింది, గుర్తొచ్చింది. మనకే ప్రమాదమూ లేదు. ఏం జరిగిందంటే...కొన్నాళ్ళ కిందట ఓ ఎద్దు కాలు విరిగిపోయింది. విరిగిపోతే దాన్ని ఇక్కడే వదిలేసి వెళ్ళిపోయాడు వర్తకుడు. అది అక్కడా ఇక్కడా తిరగడం నేను చూశాను. తర్వాత బాగా బలిసింది. అదీ చూశాను. ఇప్పుడు వినిపించిందే కూత, అది కూత కాదు, రంకె. ఎద్దు రంకె. దానికి మనం బెదిరిపోయాం.’’ చెప్పుకొచ్చాడు కరటకుడు.",70,20,5,5
"మనం బెదిరిపోయామంటే అర్థం ఉంది. మనం నక్కలం. మృగరాజు సింహంగారు, పింగళకుడు బెదిరిపోవడం ఆశ్చర్యంగా ఉంది’’ అన్నాడు మళ్ళీ.‘‘ష్‌ష్‌ష్‌’’ పెద్దగా మాట్లాడకన్నట్టుగా హెచ్చరించాడు దమనకుడు.‘‘ఏంటి నువ్వు మాట్లాడుతున్నావు? ఎవరి గురించి మాట్లాడుతున్నావో తెలుసా? రాజు...మనరాజు...సింహం గురించి మాట్లాడుతున్నావు.",80,10,5,5
"జాగ్రత్తగా మాట్లాడు.’’‘‘ఇప్పుడు తప్పేం మాట్లాడాను’’‘‘తప్పు మాట్లాడలేదుగాని, తక్కువ చేస్తూ మాట్లాడావు. అదే ప్రమాదం. పింగళకుడు మన రాజు. మనం మంత్రులం. మంత్రులుగా మనం రాజుగారి భయం పోగొట్టాలి. పోగొడితే రాజుగారు మనల్ని మెచ్చుకుంటారు. మనం రాజుగారికి దగ్గరవుతాం.’’ అన్నాడు దమనకుడు.‘‘చాల్లే చెప్పొచ్చావు. ఈ రాజుకా మనం దగ్గరయ్యేది. ఏం వద్దు. ఈ రాజు సంగతి అందరికీ తెలిసిందే! ఏనాడూ ఓ తీరులో ఉన్న పాపాన పోలేదు. క్షణక్షణానికీ ఈయనగారి మనసు మారిపోతూ ఉంటుంది.",90,5,3,2
"కష్టపడేవాళ్ళంటే కనికరమే లేదు ఈ రాజుకి. ఎప్పుడూ తిట్టడమే! పొట్ట పోషించుకునేందుకు పడరాని పాట్లుపడుతున్నాం. ఎన్నడయినా పట్టించుకున్నాడా? నానా సేవలూ చేసి సంపాదించే పాయసం కంటే స్వేచ్ఛగా సంపాదించుకునే గంజి మేలు అన్నారు. గంజి తాగి బతుకుదాం కాని, ఈ రాజుకి మంచి చెప్పి, మంత్రులుగా బతకొద్దు. అయినా మన అవసరమేమీ ఇప్పుడు ఈ రాజుకి లేదు. మనలాంటి మంత్రులు చాలా మంది ఉన్నారాయనకి. వాళ్ళు చెప్పుకుంటార్లే! ఎవరు చెయ్యాల్సిన పని వాళ్ళే చెయ్యాలి. తగుదునమ్మా అని తలకెత్తుకుంటే గాడిదలాగ తన్నులు తింటాం. నీకా కథ తెలుసు కదా’’ అడిగాడు కరటకుడు.‘‘తెలియదు’’ అన్నాడు దమనకుడు.‘‘అయితే చెబుతాను, విను’’ అని చెప్పసాగాడు కరటకుడు.",10,80,5,5
"అనగనగా ఓ రజకుడు. అతని పేరు ధావకమల్లుడు. కాశీనగరంలో ఉంటున్నాడు. ఒకరోజు అతను చాలా బట్టలు ఉతికి అలసిపోయాడు. ఆకాశంలో చుక్క పొడిచిందో లేదో ఒళ్ళు మరచి నిద్రపోయాడు. అర్థరాత్రి అయింది. అదే అదనుగా ఓ దొంగ అతని ఇంటిలోకి చొరబడ్డాడు. దొంగ ఇంటిలోకి చొరబడడాన్ని ధావకమల్లుడి గాడిద, కుక్క చూశాయి. కట్టి ఉండడం వల్ల గాడిద, దొంగను అడ్డుకునే ప్రయత్నం చేయలేకపోయింది. కుక్క కట్టి లేదు. అది ప్రయత్నించవచ్చు. అయితే అది ఆ ధ్యాసలోనే ఉన్నట్టు లేదు. ఆ విషయాన్నే కుక్కను అడిగింది గాడిద.్చ‘‘ఏంటలా చూస్తూ కూర్చున్నావు.",20,70,5,5
"దొంగని చూశావు కదా! మొరుగు. యజమానిని లేపు.’’‘‘నేనేం చెయ్యాలో నాకు తెలుసు. నువ్వేం నాకు చెప్పక్కర్లే.’’ అంది కుక ్క.‘‘అయ్యయ్యో! ఇల్లంతా దొంగ దోచుకుపోతాడే’’‘‘దోచుకుపోనీ.’’‘‘యజమాని నష్టపోతాడే.’’‘‘నష్టపోనీ.’’ అంది కుక్క. దానికి యజమాని అంటే చాలా కోపంగా ఉంది. ఆ కోపాన్నంతా ఇలా వెళ్ళగక్కింది.‘‘రోజు రోజంతా ఇంటిని కనిపెట్టుకుని ఉన్నందుకు చేతులెత్తి దండం పెట్టి ఇంత అన్నం పెడతారెవరయినా. మన యజమానీ ఉన్నాడు. దండం పెట్టడు సరికదా, ఇంత అన్నం కూడా పెట్టడు. ఇలాంటి వాణ్ణి లేపమంటున్నావు నువ్వు. చచ్చినా నేను లేపను. అరవను.’’",30,60,5,5
‘‘తప్పే! అతను ఎంతయినా మన యాజమానే! అతనికి అవసరానికి ఉపయోగపడని మనం ఎందుకు చెప్పు? కృతఘ్నత మహాపాపం.’’ అంది గాడిద.‘చాల్లే చెప్పొచ్చావు’ అన్నట్టుగా అటుగా ముఖం తిప్పుకుంది కుక్క.‘‘ఇదిగో నువ్వు అరవకపోయినంత మాత్రాన కొంపలేం మునిగిపోవు. నేను అరుస్తాను. యజమానిని నేను నిద్రలేపుతాను. చూడు.’’ అంటూ గాడిద పెద్దగా ఓండ్రపెట్టింది. గాడిద అలా అరవడంతో దొంగ భయపడ్డాడు. పారిపోయాడు అక్కణ్ణుంచి. దొంగ పారిపోవడాన్ని గాడిద గమనించలేదు. అరుస్తూనే ఉంది. మెలకువ వచ్చింది ధావకమల్లుడికి. అరిచి నిద్ర చెడగొట్టిందని గాడిదపై కోపం వచ్చింది. అంతే! దుడ్డు కర్ర తీసుకుని అరుస్తూన్న గాడిద దగ్గరకు ఒక్క ఉదుటన వచ్చాడు ధావకమల్లుడు.,40,50,5,5
"కొట్టిన చోట కొట్టకుండా గాడిదను చావ బాదాడు. ఆ దెబ్బలకు గాడిద చనిపోయింది.’’ కథ ముగించాడు కరటకుడు.‘‘పాపం’’ అన్నాడు దమనకుడు.‘‘జాలి పడడం తర్వాత. ముందు ఈ కథలో నీతి ఏమిటో తెల్సిందా? ఎవరి పని వారే చెయ్యాలి. కుక్క పని కుక్క చెయ్యాలి. గాడిద పని గాడిద చెయ్యాలి. అంతేకాని, ఒకరి పని ఒకరు చేస్తే లాభం లేదు సరికదా, ప్రాణానికే పెనుముప్పు.’’ అన్నాడు కరటకుడు.‘‘అందుకని, దాని మానాన సింహాన్ని వదిలేసి మనం ఎంచక్కా అడవిలోకి పోదాం. ఆహారాన్ని వెదుక్కుందాం.’’ అన్నాడు మళ్ళీ.",50,40,5,5
